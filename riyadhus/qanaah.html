<!doctype html>
<html>
<head>
<meta charset="utf-8">
<title>Riyadhus Sholihin</title>
<meta name="viewport" content="width=device-width, initial-scale=1"> 
<link href="style.css" rel="stylesheet" type="text/css">
</head>

<body>

     <div id="header">
    <a href="index.html"><img src="images/arrowback.png" class="menu"></a>

<div id="headbox"><h2> <p align="center"><font color="400000">Riyadhus Sholihin</font></h2></div>
</div>
  <p>
 <p style="text-align:justify">
    
	 	
 <font color="#400000"><div id="single">
     <h3>Qana'ah</h3><br/>
 <center> <b><I>  Qana'ah — Puas Dengan Apa Adanya Dan Tetap Berusaha, 'Afaf — Enggan Meminta-minta, Berlaku Sederhana Dalam Kehidupan Dan Berbelanja Serta Mencela Meminta Tanpa Dharurat </I></b></h3></center><hr font color="#400000">  

 
<!--** isi content ** -->

<p>Allah Ta'ala berfirman:</p>
<p><em>"Tiada sesuatupun binatang yang bergerak di bumi itu, kecuali atas   tanggungan Allah jualah keadaan rezekinya." </em>(Hud: 6)</p>
<p>Allah Ta'ala juga   berfirman:</p>
<p><em>"Berikanlah sedekah itu   kepada kaum fakir yang terkepung dalam menjalankan jihad fi-sabilillah, mereka   tidak dapat berjalan keliling negeri. Orang-orang yang tidak mengetahui akan   mengira bahawa mereka itu adalah orang-orang yang kaya kerana bersikap ta'affuf   - enggan meminta-minta. Engkau dapat mengenal mereka itu dengan tanda-tandanya   yakni bahawa mereka itu tidak mahu meminta kepada para manusia secara berulang   kali - yakni menyangat-nyangatkan permintaannya." </em>(al-Baqarah: 273)</p>
<p>Juga Allah Ta'ala   berfirman:</p>
<p><em>"Dan mereka -   hamba-hamba Allah yang berbakti - itu apabila menafkahkan hartanya, maka mereka   itu tidak melampaui batas - terlalu boros - dan tidak pula bersikap kikir,   tetapi pertengahan antara keduanya itu." </em>(al-Furqan: 67)</p>
<p>Allah Ta'ala berfirman   pula:</p>
<p><em>"Tidaklah Kami   menciptakan jin dan manusia itu melainkan supaya menyembah padaKu. Aku tidak   hendak meminta rezeki kepada mereka dan Aku tidak hendak meminta supaya mereka   memberi makanan kepadaKu." </em>(adz-Dzariyat: 56-57)</p>
<p>Adapun   Hadis-hadisnya, maka sebahagian besar telah dihuraikan dalam kedua bab yang ada   di depan. Di antaranya yang belum terdapat di depan ialah:</p>
<p> </p>
<p>520. Dari   Abu Hurairah r.a. dari Nabi s.a.w. sabdanya: "Bukannya yang dinamakan kaya itu   kerana banyaknya harta, tetapi yang dinamakan kaya - yang sebenarnya - ialah   kayanya jiwa." (Muttafaq 'alaih)</p>
<p> </p>
<p>521. Dari   Abdullah bin 'Amr radhiallahu 'anhuma bahawasanya Rasulullah s.a.w.   bersabda:</p>
<p>"Sungguh   berbahagialah orang yang masuk Agama Islam dan diberi rezeki cukup serta   dikurniai sifat qana'ah oleh Allah dengan apa-apa yang direzekikan kepadanya   itu." (Riwayat Imam Muslim)</p>
<p> </p>
<p>522. Dari   Hakim bin Hizam r.a.,katanya: "Saya meminta kepada Rasulullah s.a.w., lalu   beliau memberikan sesuatu padaku, lalu saya meminta lagi pada beliau, kemudian   beliau pun memberikan pula sesuatu padaku, selanjutnya beliau   bersabda:</p>
<p>"Hai   Hakim, sesungguhnya harta ini adalah sebagai benda yang kehijau-hijauan - yakni   enak dirasakan dan nyaman dipandang juga manis. Maka barangsiapa yang   mengambilnya itu dengan jiwa kedermawanan - dari orang yang memberikannya serta   memintanya itu dengan tidak memaksa, tentulah harta itu memperolehi berkah   Tuhan, tetapi barangsiapa yang mengambilnya itu dengan jiwa kelobaan - atau   ketamakan, maka tidak memperolehi berkah Tuhan dalam harta tadi. Ia adalah   sebagai seseorang yang makan, namun tidak kenyang-kenyang. Tangan yang bahagian   atas - yang memberi - adalah lebih mulia daripada yang bahagian bawah - yang   diberi."</p>
<p>Hakim   lalu berkata: "Ya Rasulullah, demi Zat yang mengutus Tuan dengan membawa   kebenaran, saya tidak akan suka lagi menerima sesuatu dari seseorang pun   sepeninggalan Tuan nanti, sehingga saya akan berpisah dengan dunia - yakni   sampai mati."</p>
<p>Abu Bakar   r.a. pernah mengundang Hakim kerana hendak memberikan sesuatu padanya, tetapi   Hakim menolak untuk menerima sesuatu pun dari pemberian itu. Seterusnya Umar   r.a. pernah pula memanggilnya untuk memberikan sesuatu pada Hakim itu, tetapi ia   juga enggan menerima pemberian tadi. Abu Bakar dan Umar radhiallahu 'anhuma itu   memanggil di kala keduanya menjabat sebagai khalifah secara bergantian. Umar   lalu berkata: "Hai sekalian kaum Muslimin, saya mempersaksikan kepadamu semua   atas diri Hakim ini, bahawasanya saya menawarkan padanya akan haknya yang saya   wajib membahagikan untuknya dari harta rampasan, tetapi ia enggan mengambil   haknya itu.</p>
<p>Hakim   memang tidak pernah menerima sesuatu pemberian dari seseorang pun setelah   wafatnya Nabi s.a.w., sehingga ia meninggal dunia. (Muttafaq   'alaih)</p>
<p> </p>
<p>523. Dari   Abu Burdah dari Abu Musa al-Asy'ari r.a., katanya: "Kita semua keluar bersama   Rasulullah s.a.w. dalam melakukan sesuatu peperangan. Kita semua ada enam orang   banyaknya - yakni yang menyertai Nabi s.a.w. itu, di antara kita ada seekor unta   yang kita gunakan untuk ganti-berganti menaikinya. Maka berlubang-lubanglah   kaki-kaki kita, juga kakiku pun berlubang-lubang pula dan jatuhlah kuku-kukuku.   Oleh sebab itu kita lalu membalutkan beberapa helai kain pada kaki-kaki kita itu   dan dengan demikian peperangan itu dinamakan perang Dzatu riqa' - mempunyai   beberapa balutan kain, kerana kita membalutkan beberapa helai kain pada   kaki-kaki kita tadi."</p>
<p>Abu   Burdah berkata: "Abu Musa menceriterakan Hadis ini, kemudian ia merasa tidak   senang dalam menghuraikannya itu dan ia mengatakan: "Apa yang dapat saya lakukan   dengan menyebut-nyebutkannya itu?" Abu Burdah melanjutkan katanya: "Seolah-olah   Abu Musa itu tidak senang kalau menyebutkan sesuatu amalannya, lalu   disiar-siarkannya." (Muttafaq 'alaih)</p>
<p>Maksudnya: Oleh sebab adanya   bala' sampai kaki-kaki menjadi rosak dan kuku-kuku lepas itu adalah semata-mata   urusan antara manusia dengan Tuhan, maka menurut anggapan Abu Musa r.a. tidak   perlu diterang-terangkan, supaya tidak dianggap sebagai mempamirkan jasa atau   amalan."</p>
<p> </p>
<p>524. Dari   'Amr bin Taghlib - dengan fathahnya ta' mutsannat di atas dan sukunnya ghain   mu'jamah dan kasrahnya fam - r.a., bahawasanya Rasulullah s.a.w. didatangi -   memperolehi - harta atau rampasan, lalu beliau s.a.w. membahagikan itu. Ada   beberapa orang yang beliau beri dan ada pula beberapa orang yang beliau   tinggalkan - yakni tidak diberi bahagian. Kemudian sampailah suatu berita kepada   beliau bahawa orang-orang yang tidak diberi itu sama mencela cara beliau   membahagikan tadi. Beliau s.a.w. lalu bertahmid kepada Allah lalu memujiNya,   kemudian bersabda:</p>
<p>"Amma   ba'du." Sesungguhnya saya niscayalah memberikan bahagian kepada golongan -   beberapa orang, kerana saya mengetahui keluh kesah dalam hati mereka itu serta   sesambatan mereka yang amat sangat, sedang segolongan lain saya serahkan kepada   Allah, kerana Allah telah memberikan kekayaan bathin dan kebaikan dalam hati   mereka ini, di antara mereka ini adalah 'Amr bin Taghlib."</p>
<p>'Amr bin   Taghlib berkata: "Demi Allah, saya - amat gembira mendengar pujian beliau s.a.w.   itu pada saya, sehingga kerana gembiranya, maka saya - tidak suka andai kata   kalimat Rasulullah s.a.w. yang ditujukan kepada saya itu ditukar dengan   ternak-ternak merah - sebagai kiasan sebaik-baik harta bagi bangsa Arab."   (Riwayat Bukhari)</p>
<p> </p>
<p>525. Dari   Hakim bin Hizam r.a. bahawasanya Nabi s.a.w. bersabda:</p>
<p>"Tangan   yang bahagian atas - yang memberi - adalah lebih mulia daripada tangan yang   bahagian bawah -yang diberi. Dan dahulukanlah dalam pemberian itu kepada   orang-orang yang menjadi tanggunganmu - yakni yang wajib dinafkahi. Sebaik-baik   sedekah ialah yang diberikan di luar keperluan - yakni keadaan diri sendiri dan   keluarga sudah dicukupi. Barangsiapa yang enggan meminta, maka Allah akan   memberikan kecukupan padanya dan barangsiapa tidak memerlukan pemberian manusia,   maka Allah akan memberikan kekayaan padanya." (Muttafaq   'alaih)</p>
<p>Ini   adalah lafaznya Imam Bukhari, sedang lafaznya Imam Muslim adalah lebih ringkas   lagi.</p>
<p> </p>
<p><SPAN lang="EN-US">526. Dari Abu Abdir Rahman, iaitu Mu'awiyah bin Abu Sufyan iaitu   Shakhr bin Harb radhiallahu 'anhuma, katanya: "Rasulullah s.a.w. bersabda:   "Janganlah engkau semua mempersangatkan dalam meminta sesuatu sebab demi Allah,   tidaklah seseorang dari engkau semua itu meminta sesuatu, kemudian kerana   permintaannya itu lalu dapat mengeluarkan sesuatu pemberian daripadaku untuknya,   sedangkan saya tidak senang dengan cara memintanya, selanjutnya lalu diberkahi   untuk orang tadi dalam apa-apa yang saya berikan." (Riwayat Muslim)</SPAN></p>
<p><SPAN lang="EN-US">Maksudnya bahawa rezeki yang berasal dari meminta, apabila rezeki itu   menjadi bertambah banyak dan kekal kerana dibuat berusaha umpamanya, maka yang   diminta dengan baik yakni tidak seolah-olah memaksa adalah lebih baik dan lebih   banyak berkahnya dari yang diminta dengan nada yang seolah-olah    memaksa.</SPAN></p>
<p> </p>
<p><SPAN lang="EN-US">527.  Dari Abu Abdir Rahman, iaitu 'Auf bin Malik   al-Asyja'i r.a., katanya: "Kita semua ada di sisi Rasulullah s.a.w. dan kita ada   sembilan, lapan atau tujuh orang, kemudian beliau s.a.w. bersabda: "Tidakkah   engkau semua berbai'at kepada Rasulullah?" Padahal kita semua baru beberapa hari   saja melakukan pembai'atan pula pada beliau itu, oleh sebab itu kita berkata:   "Kita semua telah membai'at Tuan, ya Rasulullah." Kemudian beliau s.a.w.   bersabda lagi: "Tidakkah engkau semua berbai'at kepada Rasulullah?" Kita lalu   membeberkan tangan-tangan kita dan kita berkata: "Kita semua dulu sudah   berbai'at kepada Tuan, ya Rasulullah dan sekarang kita berbai'at lagi dalam hal   apakah?" Beliau s.a.w. lalu bersabda: "Hendaklah engkau semua menyembah kepada   Allah yang Maha Esa dan jangan menyekutukan sesuatu denganNya, tetapi tetaplah   mengerjakan shalat lima waktu dan sampai engkau semua mendengarkan serta   melakukan ketaatan," lalu beliau memperlahankan suaranya dan bersabda dengan   berbisik: "Dan jangan meminta sesuatu apa pun dari orang-orang."</SPAN></p>
<p><SPAN lang="EN-US">Maka sungguh saya pernah melihat ada orang yang termasuk golongan   orang-orang di atas itu, ketika cemetinya jatuh, ia tidak meminta seseorang   supaya diambilkan cemetinya tadi."</SPAN> (<SPAN lang="EN-US">Riwayat   Muslim)</SPAN></p>
<p> </p>
<p><SPAN lang="EN-US">528. Dari Ibnu Umar radhiallahu 'anhuma bahawasanya Nabi s.a.w.   bersabda:</SPAN></p>
<p><SPAN lang="EN-US">"Tidak henti-hentinya permintaan itu menghinggapi seseorang di antara   engkau semua - yakni orang yang senantiasa mempunyai tabiat suka meminta-minta   itu tidak akan berhenti, sehingga ia menemui Allah Ta'ala - iaitu pada hari   kiamat nanti - sedang di wajahnya itu tidak terdapat sepotong daging pun - jadi   dalam keadaan sangat hina-dina." (Muttafaq 'alaih)</SPAN></p>
<p> </p>
<p><SPAN lang="EN-US">529. Dari Ibnu Umar r.a. pula bahawasanya Rasulullah s.a.w. bersabda,   sedang di kala itu beliau berada di atas mimbar dan menyebut-nyebutkan perihal   sedekah dan menahan diri dari meminta:</SPAN></p>
<p><SPAN lang="EN-US">"Tangan yang bahagian atas adalah lebih baik daripada tangan yang   bahagian bawah. Tangan yang bahagian atas itu adalah yang menafkahkan - yakni   yang memberikan sedekah, sedang tangan yang bahagian bawah adalah yang meminta."   (Muttafaq 'alaih)</SPAN></p>
<p> </p>
<p><SPAN lang="EN-US">530. Dari Abu Hurairah r.a., katanya: "Rasulullah s.a.w.   bersabda:</SPAN></p>
<p><SPAN lang="EN-US">"Barangsiapa yang meminta-minta kepada orang-orang dengan maksud   supaya menjadi banyak apa yang dimilikinya - jadi sudah cukup tetapi terus saja   meminta-minta, maka sebenarnyalah orang itu meminta bara api. Maka dari itu   baiklah ia memilih hendak mempersedikitkan atau memperbanyakkan - siksanya."   (Riwayat Muslim)</SPAN></p>
<p><strong><SPAN lang="EN-US">Keterangan:</SPAN></strong></p>
<p><SPAN lang="EN-US">Hadis di atas dapat diertikan bahawa orang sebagaimana yang tersebut   itu yakni yang meminta-minta lebih dari keperluannya atau untuk mencari yang   sebanyak-banyaknya akan disiksa dalam neraka dan oleh Rasulullah s.a.w.   dikiaskan sebagai orang-orang yang meminta bara api. Tetapi dapat pula diertikan   dengan makna yang sebenarnya menurut lahiriyah sabda beliau s.a.w., iaitu bahawa   bara api akan dimasukkan dalam seterika dan kepada orang sebagaimana di atas itu   akan diseterikakan pada punggung dan lambungnya, seperti juga keadaan orang yang   sudah berkewajiban zakat, namun enggan mengeluarkan atau menunaikan kewajiban   zakatnya.</SPAN></p>
<p><SPAN lang="EN-US">Demikianlah yang dihuraikan oleh al-Qadhi 'lyadh dalam menafsiri   Hadis di atas.</SPAN></p>
<p> </p>
<p><SPAN lang="EN-US">531. Dari Samurah bin Jundub r.a., katanya: "Rasulullah s.a.w.   bersabda:</SPAN></p>
<p><SPAN lang="EN-US">"Sesungguhnya permintaan adalah suatu cakaran yang seseorang itu   mencakarkan sendiri ke arah mukanya, kecuali jikalau seseorang itu meminta   kepada sultan - penguasa negara* - atau ia meminta untuk sesuatu keperluan yang   tidak boleh tidak ia harus melakukannya."</SPAN></p>
<p><SPAN lang="EN-US">Diriwayatkan oleh Imam Tirmidzi dan ia mengatakan bahawa ini adalah   Hadis hasan shahih.</SPAN></p>
<p> </p>
<p><SPAN lang="EN-US">532. Dari Ibnu Mas'ud r.a., katanya: Rasulullah s.a.w. bersabda:   "Barangsiapa yang dihinggapi oleh kemelaratan, lalu diturunkannya kepada manusia   - yakni meminta tolong kepada sesama manusia agar dihilangkan kemelaratannya   itu, maka tentu tidak akan tertutuplah kemelaratannya tadi. Tetapi barangsiapa   menurunkannya kepada Allah - yakni mohon kepadaNya agar dihilangkan   kemelaratannya, maka bersegeralah Allah akan memberinya rezeki yang kontan -   cepat diberikannya - atau rezeki yang dilambatkan memberikannya."</SPAN></p>
<p><SPAN lang="EN-US">Diriwayatkan oleh Imam-imam Abu Dawud serta Tirmidzi dan Tirmidzi   mengatakan bahawa ini adalah Hadis hasan.</SPAN></p>
<p> <SPAN lang="EN-US">Meminta kepada Sultan   itu pun tidak boleh sembarang minta, tetapi yang ada sangkut pautnya dengan   soal-soal keagamaan, misalnya meminta zakat yang diwajibkan oleh Allah kepadanya   atau seperlima bahagian dari hasil rampasan peperangan atau memang kerana untuk   kepentingan ummat dan masyarakat.</SPAN></p>
<p> </p>
<p><SPAN lang="EN-US">533. Dari Tsauban r.a., katanya: "Rasulullah s.a.w.   bersabda:</SPAN></p>
<p><SPAN lang="EN-US">"Siapakah yang memberikan jaminan kepada saya bahawa ia tidak akan   meminta apapun dari para manusia dan saya memberikan jaminan padanya untuk   memperolehi syurga?" Saya berkata: "Saya."</SPAN></p>
<p><SPAN lang="EN-US">Maka Tsauban sejak saat itu tidak pernah meminta sesuatu apa pun   kepada siapa saja.</SPAN></p>
<p><SPAN lang="EN-US">Diriwayatkan oleh Imam Dawud dengan isnad shahih.</SPAN></p>
<p> </p>
<p><SPAN lang="EN-US">534. Dari Abu Bisyr iaitu Qabishah bin al-Mukhariq r.a., katanya:   "Saya mempunyai beban sesuatu tanggungan harta - hamalah, lalu saya datang   kepada Rasulullah s.a.w. untuk meminta sesuatu padanya guna melunasi tanggungan   itu. Beliau s.a.w. bersabda: "Berdiamlah di sini dulu sampai ada harta sedekah -   zakat - yang datang pada kita, maka dengan harta itu kita akan menyuruh guna   diberikan padamu," selanjutnya beliau s.a.w. bersabda:</SPAN></p>
<p><SPAN lang="EN-US">"Hai Qabishah, sesungguhnya permintaan itu tidak boleh dilakukan   kecuali untuk salah satu dari tiga macam orang ini, iaitu: Seseorang yang   mempunyai beban sesuatu tanggungan harta -hamalah, maka bolehlah ia meminta   sehingga memperolehi sejumlah harta yang diperlukan tadi, kemudian menahan diri   - jangan meminta-minta lagi. Juga seseorang yang mendapatkan sesuatu bencana,   sehingga menyebabkan kemusnahan hartanya - lalu menjadi miskin, maka bolehlah ia   meminta, sehingga dapatlah ia memperolehi sesuatu untuk menutupi keperluan   hidupnya," atau sabda beliau: "Sesuatu untuk mencukupi keperluan hidupnya.   Demikian pula seseorang yang dihinggapi oleh kemelaratan, sehingga ada tiga   orang dari golongan orang-orang yang berakal di kalangan kaumnya mengatakan:   "Benar-benar si Fulan itu telah dihinggapi oleh kemelaratan," maka orang semacam   itu bolehlah meminta sehingga dapatlah ia memperolehi sesuatu untuk menutupi   keperluan hidupnya," atau sabda beliau: "Sesuatu untuk mencukupi keperluan   hidupnya." Adapun selain tiga macam orang tersebut di atas, maka permintaannya   itu, hai Qabishah adalah merupakan suatu perbuatan dosa yang dimakan oleh orang   yang memintanya tadi dengan memperolehi dosa." (Riwayat Muslim)</SPAN></p>
<p><em><SPAN lang="EN-US">Alhamalah </SPAN></em><SPAN lang="EN-US">dengan fathahnya ha'   ialah apabila terjadi sesuatu pertempuran ataupun pertengkaran Iain-Iain antara   dua golongan, kemudian ada orang yang bermaksud hendak mendamaikan antara mereka   itu dengan cara memberikan harta yang menjadi tanggungannya dan mewajibkan   pengeluarannya itu atas dirinya sendiri. Tanggungan harta semacam inilah yang   dinamakan hamalah. <em>Aljaihah </em>ialah sesuatu bencana yang mengenai harta   seseorang -sehingga ia menjadi miskin. <em>Alqiwam </em>dengan kasrahnya qaf atau   dengan fathahnya ialah sesuatu yang dengannya itulah urusan seseorang dapat   berdiri dengan baik, ini adalah berupa harta atau pun lain-lainnya. <em>Assidad </em>dengan kasrahnya sin ialah sesuatu yang dapat menutupi keperluan orang yang   mempunyai keperluan dan dapat pula mencukupinya. <em>Alfaqah </em>ialah   kekafiran.<em> Alhija </em>ialah akal.</SPAN></p>
<p> </p>
<p><SPAN lang="EN-US">535. Dari Abu Hurairah r.a. bahawasanya Rasulullah s.a.w.   bersabda:</SPAN></p>
<p><SPAN lang="EN-US">"Bukannya orang miskin itu orang yang berkeliling mendatangi orang   banyak - keluar masuk dari rumah ke rumah - lalu ditolak ketika meminta sebiji   atau dua biji kurma atau ketika meminta sesuap atau dua suap makanan, tetapi   orang miskin yang sebenarnya ialah orang yang tidak mempunyai kekayaan untuk   mencukupi keperluannya, tidak pula diketahui kemiskinannya, sebab andaikata   diketahui tentu ia akan diberi sedekah bahkan tidak pula ia suka berdiri lalu   meminta-minta sesuatu kepada orang-orang." (Muttafaq 'alaih)</SPAN></p>
<p>
  <center>
    </center>

  </div>      
		   
	</div>
 
<div id="footer">
<div id="footerbox">

</div>
</div> 


</body>
</html>