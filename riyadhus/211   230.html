<!doctype html>
<html>
<head>
<meta charset="utf-8">
<title>Riyadhus Sholihin</title>
<meta name="viewport" content="width=device-width, initial-scale=1"> 
<link href="style.css" rel="stylesheet" type="text/css">
</head>

<body>

     <div id="header">
    <a href="index.html"><img src="images/arrowback.png" class="menu"></a>

<div id="headbox"><h2> <p align="center"><font color="#400000">Riyadhus Sholihin</font></h2></div>
</div>
     <div id="single"><h3><I><b> Bab 211 - 230  </b></I></h3></font></legend><font color="#400000">
 	
							
<br><center style="color:#602f18"><b>۞ BAB 211 ۞</b></center>
<br />

<p style="text-align: center;"><strong><em>Sunnahnya Sujud Syukur Ketika Mendapatkan Kenikmatan Yang Nyata Atau Terhindar Dari Bencana Yang Nyata </em></strong></p>

<p><br />
<br />
1156. Dari Sa&#39;ad bin Abu Waqqash r.a., katanya: &quot;Kita semua keluar dengan Rasulullah s.a.w. dari Makkah menuju Madinah. Ketika kita sudah berada di dekat &#39;Azwara&#39;, beliau s.a.w. lalu turun -dari kenderaannya, kemudian mengangkat kedua tangannya terus berdoa kepada Allah sesaat, selanjutnya lalu turun untuk bersujud, kemudian berdiam diri agak lama, kemudian berdiri mengangkat kedua tangannya sesaat lalu turun untuk bersujud lagi dan ini dilakukan sampai tiga kali. Beliau s.a.w. lalu bersabda: &quot;Sesungguhnya saya bermohon kepada Tuhanku supaya dapat memberikan syafaat kepada ummatku, lalu Tuhan memberikan padaku sepertiga dari ummatku itu. Kemudian saya turun untuk bersujud kerana menyatakan kesyukuran kepada Tuhanku. Selanjutnya saya mengangkat kepalaku lalu saya bermohon lagi pada Tuhanku untuk ummatku, kemudian Tuhan memberikan kepadaku sepertiga ummatku lagi, lalu saya turun pula untuk bersujud kepada Tuhanku kerana menyatakan kesyukuran kepada Tuhanku. Seterusnya saya mengangkat kepalaku sekali lagi, lalu saya bermohon kepada Tuhanku untuk ummatku, kemudian memberikan pula sepertiga yang terakhir, maka saya turun untuk bersujud kepada Tuhanku.&quot; (Riwayat Abu Dawud)</p>


<hr font color="#400000">  
							
<br><center style="color:#602f18"><b>۞ BAB 212 ۞</b></center>
<br />

<p style="text-align: center;"><strong><em>Keutamaan Bangun Shalat Di Waktu Malam </em></strong></p>

<p><br />
Allah Ta&#39;ala berfirman:<br />
<br />
<br />
<br />
&quot;Dan dari sebahagian waktu malam, maka lakukanlah shalat Tahajud, sebagai suatu amalan sunnah untukmu, mudah-mudahan Tuhanmu akan mengangkatmu ke tempat yang terpuji.&quot; (al-lsra&#39;: 79)<br />
<br />
Allah Ta&#39;ala berfirman pula:<br />
<br />
&quot;Mereka sama meninggalkan tempat-tempat pembaringannya -untuk melakukan ibadat di waktu malam.&quot; (as-Sajdah: 16)<br />
<br />
Allah Ta&#39;ala juga berfirman:<br />
<br />
&quot;Mereka itu sedikit sekali dari waktu malam yang mereka pergunakan untuk tidur.&quot; (az-Zariyat: 17)<br />
<br />
1157. Dari Aisyah radhiallahu &#39;anha, katanya: &quot;Nabi s.a.w. itu berdiri untuk bersembahyang malam, sehingga pecah-pecah kedua tapak kakinya. Saya berkata kepadanya: &quot;Mengapa Tuan mengerjakan sedemikian ini, ya Rasulullah, padahal sudah diampunkan untuk Tuan dosa-dosa Tuan yang dahulu dan yang kemudian?&quot; beliau s.a.w. lalu bersabda: &quot;Tidakkah saya ini seorang hamba yang banyak bersyukur.&quot; (Muttafaq &#39;alaih)<br />
<br />
Diriwayatkan dari al-Mughirah sedemikian itu pula. (Muttafaq &#39;alaih)<br />
<br />
1158. Dari Ali r.a. bahawasanya Nabi s.a.w. mendatanginya dan Fathimah di waktu malam, lalu beliau s.a.w. bersabda: &quot;Apakah engkau berdua tidak bersembahyang?&quot; (Muttafaq &#39;alaih)<br />
<br />
Tharaqahu ertinya mendatangi di waktu malam.<br />
<br />
1159. Dari Salim bin Abdullah bin Umar bin al-Khaththab radhiallhu &#39;anhum dari ayahnya bahawasanya Nabi s.a.w. bersabda: &quot;Sebagus-bagus orang lelaki ialah Abdullah, andaikata ia suka bersembahyang di waktu malam.&quot;<br />
<br />
Salim berkata: &quot;Sejak saat itu Abdullah tidak tidur di waktu malam, kecuali sebentar sekali.&quot; (Muttafaq &#39;alaih)<br />
<br />
1160. Dari Abdullah bin &#39;Amr bin al-&#39;Ash radhiallahu &#39;anhuma, katanya: &quot;Rasulullah s.a.w. bersabda:<br />
<br />
&quot;Hai Abdullah, janganlah engkau menjadi seperti si Fulan itu. Dulu ia suka sekali bangun bersembahyang di waktu malam, tetapi kini meninggalkan bangun sembahyang waktu malam itu.&quot; (Muttafaq &#39;alaih)<br />
<br />
1161. Dari Ibnu Mas&#39;ud r.a., katanya: &quot;Ada seorang lelaki yang disebut-sebut di sisi Nabi s.a.w., iaitu bahawa orang tersebut tidur di waktu malam sampai pagi - yakni tidak bangun untuk bersembahyang malam, lalu beliau s.a.w. bersabda:<br />
<br />
&quot;Orang itu sudah dikencingi oleh syaitan dalam kedua telinganya&quot; atau beliau s.a.w. bersabda: &quot;di telinganya.&quot; (Muttafaq &#39;alaih)<br />
<br />
1162. Dari Abu Hurairah r.a., katanya: &quot;Rasulullah s.a.w. bersabda:<br />
<br />
&quot;Syaitan itu memberikan ikatan pada ujung kepala seseorang di antara engkau semua sebanyak tiga buah, jikalau ia tidur. la membuat ketentuan pada setiap ikatan itu dengan kata-kata yang berbunyi: &quot;Engkau memperolehi malam panjang, maka tidurlah terus!&quot; Jikalau orang itu bangun lalu berzikir kepada Allah Ta&#39;ala maka terurailah sebuah ikatan dari dirinya, selanjutnya jikalau ia terus berwudhu&#39;, lalu terurai pulalah ikatan satunya lagi dan seterusnya, jikalau ia bersembahyang, maka terurailah ikatan seluruhnya, sehingga berpagi-pagi ia telah menjadi bersemangat serta berhati gembira. Tetapi jikalau tidak sebagaimana yang tersebut di atas, maka ia berpagi-pagi menjadi orang yang berhati buruk serta pemalas.&quot; (Muttafaq &#39;alaih)</p>

<p><br />
Qafiyatur ra&#39;si iaitu ujung penghabisan dari kepala.<br />
<br />
1163. Dari Abdullah bin Salam r.a. bahawasanya Nabi s.a.w. bersabda:<br />
<br />
&quot;Hai sekalian manusia, ratakanlah salam, berikanlah makanan, bersembahyanglah di waktu malam sedang para manusia sedang tidur, maka engkau semua akan dapat memasuki syurga dengan selamat.&quot;<br />
<br />
Diriwayatkan oleh-lmam Termidzi dan ia mengatakan bahawa ini adalah Hadis hasan shahih.<br />
<br />
1164. Dari Abu Hurairah r.a., katanya: &quot;Rasulullah s.a.w. bersabda:<br />
<br />
&quot;Seutama-utama puasa bulan Ramadhan ialah bulan Allah yang dimuliakan - yakni berpuasa dalam bulan Muharram, sedang seutama-utamanya shalat sesudah shalat fardhu ialah shalat di waktu malam.&quot;(Riwayat Muslim)<br />
<br />
1165. Dari Ibnu Umar radhiallahu &#39;anhuma bahawasanya Nabi s.a.w. bersabda:<br />
<br />
&quot;Shalat sunnah di waktu malam itu dua rakaat dua rakaat, maka jikalau engkau takut masuknya shalat Subuh, maka berwitirlah dengan serakaat.&quot; (Muttafaq &#39;alaih)<br />
<br />
1166. Dari Ibnu Umar r.a. pula, katanya: &quot;Nabi s.a.w. itu bersembahyang di waktu malam dua rakaat dan berwitir dengan serakaat.&quot; (Muttafaq &#39;alaih)<br />
<br />
1167. Dari Anas r.a., katanya: &quot;Rasulullah s.a.w. berbuka - tidak berpuasa - dari sebulan penuh, sehingga kita menyangka bahawa beliau s.a.w. tidak pernah berpuasa dalam bulan itu, tetapi kadang-kadang beliau s.a.w. berpuasa dari sebulan penuh, sehingga kita menyangka bahawa beliau s.a.w. tidak pernah berbuka sedikit pun dalam bulan itu. Tidaklah engkau menginginkan hendak melihat beliau bersembahyang dari waktu malam, melainkan engkau akan dapat melihat beliau s.a.w. bersembahyang, tetapi tidaklah engkau menginginkan beliau s.a.w. tidur, melainkan engkau akan dapat melihat beliau s.a.w. sedang tidur.&quot; Maksudnya antara shalat malam dengan tidurnya itu demikian teratur waktunya, juga dilakukan tanpa berlebih-lebihan antara keduanya itu yakni sedang. (Riwayat Bukhari)<br />
<br />
1168. Dari Aisyah radhiallahu &#39;anha bahawasanya Rasulullah s.a.w. itu bersembahyang sebelas rakaat, yakni di waktu malam. Beliau bersujud sekali sujud dari rakaat-rakaat tadi sekira seseorang dari engkau semua membaca lima puluh ayat sebelum beliau mengangkat kepalanya. Beliau s.a.w. juga mengerjakan shalat dua rakaat sebelum shalat Fajar - yakni Subuh, kemudian berbaringlah pada belahan tubuhnya yang kanan - sesudah bersembahyang sunnah dua rakaat tadi, sehingga datanglah pada beliau itu orang yang mengajaknya untuk bersembahyang Subuh - dengan jamaah. (Riwayat Bukhari)<br />
<br />
1169. Dari Aisyah radhiallahu &#39;anha pula, katanya: &quot;Rasulullah s.a.w. tidak pernah menambah lebih dari sebelas rakaat - sunnah, baik dalam bulan Ramadhan atau pun selain Ramadhan. Beliau s.a.w. bersembahyang empat rakaat, maka janganlah engkau bertanya betapa indah dan panjangnya, kemudian bersembahyang lagi empat rakaat, maka jangan pula engkau bertanya betapa indah dan panjangnya, kemudian bersembahyang tiga rakaat.<br />
<br />
Saya - yakni Aisyah - lalu bertanya: &quot;Ya Rasulullah, apakah Tuan juga tidur sebelum berwitir?&quot; Beliau s.a.w. menjawab: &quot;Hai Aisyah, sesungguhnya kedua mataku itu tidur, tetapi hatiku tidaklah tidur.&quot; (Muttafaq &#39;alaih)<br />
<br />
1170. Dari Aisyah radhiallahu &#39;anha pula bahawasanya Nabi s.a.w. itu tidur di permulaan malam dan bangun pada akhir malam lalu bersembahyang.&quot; (Muttafaq &#39;alaih)<br />
<br />
1171. Dari Ibnu Mas&#39;ud r.a., katanya: &quot;Saya bersembahyang bersama Nabi s.a.w. pada suatu malam, maka tidak habis-habisnya beliau s.a.w. itu berdiri sehingga saya bermaksud untuk melakukan sesuatu yang buruk.&quot; la ditanya: &quot;Apakah yang hendak engkau maksudkan?&quot; la menjawab: &quot;Saya bermaksud untuk duduk dari meninggalkan beliau s.a.w. - yakni tidak meneruskan ikut berjamaah dengan Nabi s.a.w. dan akan bersembahyang munfarid.&quot; (Muttafaq &#39;alaih)<br />
<br />
1172. Dari Hudzaifah r.a., katanya: &quot;Saya bersembahyang beserta Nabi s.a.w. pada suatu malam, maka beliau membuka -dalam rakaat pertama - dengan surat al-Baqarah. Saya berkata: &quot;Beliau ruku&#39; pada ayat ke seratus, kemudian berlalulah.&quot;<br />
<br />
Saya berkata: &quot;Beliau bersembahyang dengan bacaan tadi itu dalam satu rakaat, kemudian berlalu.&quot;<br />
<br />
Selanjutnya saya berkata: &quot;Beliau ruku&#39; dengan bacaan di atas itu, kemudian membuka dalam rakaat kedua - dengan surat an-Nisa&#39; lalu membacanya, kemudian membuka lagi - sebagai lanjutannya -surat ali-lmran, kemudian membacanya.<br />
<br />
Beliau s.a.w. membacanya itu dengan rapi sekali - tidak tergesa-gesa, jikalau melalui ayat yang di dalamnya mengandung pentasbihan - memaha-sucikan - beliau pun mengucapkan tasbih, jikalau melalui ayat yang mengandungi suatu permohonan, beliau pun memohon, jikalau melalui ayat yang menyatakan berta&#39;awwudz -mohon perlindungan kepada Allah dari sesuatu yang tidak baik -beliau pun berta&#39;awwudz - mohon perlindungan.<br />
<br />
Kemudian beiiau s.a.w. ruku&#39; dan di situ beliau mengucapkan: Subhana rabbial &#39;azhim. Ruku&#39;nya adalah seumpama saja dengan berdirinya - yakni perihal lamanya hampir persamaan belaka, selanjutnya beliau rriengucapkan: Sami&#39;allahu liman hamidah Rabbana lakal hamd, lalu berdiri dengan berdiri yang lama mendekati ruku&#39;nya tadi. Seterusnya beliau bersujud lalu mengucapkan: Sub-hana rabbial ala, maka sujudnya itu mendekati pula akan berdirinya - tentang lama waktunya. (Riwayat Muslim)<br />
<br />
1173. Dari Jabir r.a.,katanya: &quot;Rasulullah s.a.w. ditanya: &quot;Shalat apakah yang lebih utama?&quot;&nbsp; Beliau s.a.w. menjawab: &quot;Iaitu panjangnya berdiri&quot; (Riwayat Muslim)<br />
<br />
Yang dimaksud dengan lafaz alqunut ialah berdiri.<br />
<br />
1174. Dari Abdullah bin &#39;Amr bin al-&#39;Ash radhiallahu &#39;anhuma bahawasanya Rasulullah s.a.w. bersabda padanya:<br />
<br />
&quot;Shalat yang paling dicintai oleh Allah ialah shalatnya Dawud dan puasa yang paling dicintai oleh Allah ialah puasanya Dawud. la tidur separuh malam, bangun shalat yang sepertiganya dan tidur yang seperenamnya. la berpuasa sehari dan berbuka - yakni tidak berpuasa - sehari.&quot; (Muttafaq &#39;alaih)<br />
<br />
1175. Dari Jabir r.a., katanya: &quot;Saya mendengar Rasulullah s.a.w. bersabda: &quot;Sesungguhnya di waktu malam itu nescayalah ada suatu saat yang tidak ditepati oleh seseorang Muslim yang di waktu itu memohonkan suatu kenaikan kepada Allah, baik dari urusan ke duniaan atau akhirat, melainkan Allah akan memberikan permohonannya tadi. Yang sedemikian ini ada di setiap malam.&quot; (Riwayat Muslim)<br />
<br />
1176. Dari Abu Hurairah r.a. bahawasanya Nabi s.a.w. bersabda: &quot;Apabila seseorang di antara engkau semua bangun di waktu malam, maka hendaklah membuka - memulai - shalatnya dengan dua rakaat yang ringan.&quot; (Riwayat Muslim)<br />
<br />
1177. Dari Aisyah radhiallahu &#39;anha, katanya: &quot;Rasulullah s.a.w. itu apabila bangun di waktu malam, maka beliau membuka -memulai - shalatnya dengan dua rakaat yang ringan.&quot; (Riwayat Muslim)<br />
<br />
1178. Dari Aisyah radhiallahu &#39;anha, katanya: &quot;Rasulullah s.a.w. itu apabila terlambat melakukan shalat malam kerana sakit atau Iain-Iain, maka beliau s.a.w. bersembahyang dua belas rakaat di waktu siang harinya.&quot; (Riwayat Muslim)<br />
<br />
1179. Dari Umar bin al-Khaththab r.a., katanya: &quot;Rasuiullah s.a.w. bersabda:<br />
<br />
&quot;Barangsiapa yang tertidur sampai meninggalkan bacaan hizibnya atau sesuatu bahagian dari hizibnya itu - yang dibiasakan membaca - di waktu malam, lalu ia membacanya di antara shalat Fajar -Subuh - dan shalat Zuhur, maka dicatatlah untuknya seolah-olah ia membacanya itu di waktu malam.&quot; (Riwayat Muslim)<br />
<br />
1180. Dari Abu Hurairah r.a., katanya: &quot;Rasulullah s.a.w. bersabda:<br />
<br />
&quot;Allah merahmati seseorang lelaki yang bangun di waktu malam dan membangunkan isterinya, lalu apabila isterinya enggan, lelakinya itu memercik-mercikkan air di mukanya. Allah juga merahmati seorang wanita yang bangun di waktu malam, lalu bersembahyang dan membangunkan suaminya dan apabila suaminya itu enggan, lalu memercik-mercikkan air di mukanya.&quot;<br />
<br />
Diriwayatkan oleh Imam Abu Dawud dengan isnad shahih.<br />
<br />
1181. Dari Abu Hurairah r.a. dan dari Abu Said radhiallahu &#39;anhuma, keduanya berkata: &quot;Rasulullah s.a.w. bersabda:<br />
<br />
&quot;Jikalau seseorang lelaki itu membangunkan isterinya di waktu malam, lalu keduanya bersembahyang atau mengerjakan shalat dua rakaat semua, maka dicatatlah termasuk golongan orang-orang lelaki dan perempuan yang ingat - kepada Allah.&quot;<br />
<br />
Diriwayatkan oleh Imam Abu Dawud dengan isnad shahih.<br />
<br />
1182. Dari Aisyah radhiallahu &#39;anha bahawasanya Nabi s.a.w. bersabda:<br />
<br />
&quot;Jikalau seseorang di antara engkau semua mengantuk dalam shalat, maka hendaklah ia tidur dulu sehingga lenyaplah mengantuk itu dari dirinya, kerana sesungguhnya seseorang di antara engkau semua itu jikalau bersembahyang sedang ia mengantuk, barangkali ia bermaksud hendak memohonkan pengampunan, tetapi lalu memaki-maki dirinya sendiri.&quot; (Muttafaq &#39;alaih)<br />
<br />
1183. Dari Abu Hurairah r.a., katanya: &quot;Rasulullah s.a.w. bersabda:<br />
<br />
&quot;Jikalau seseorang di antara engkau semua bangun di waktu malam lalu membaurlah al-Quran itu pada lisannya - yakni tidak keharuan-keharuan lagi bacaannya sebab mengantuk, kemudian ia tidak dapat mengetahui lagi apa yang dibaca olehnya - yakni tidak lagi memperhatikan isi dan maknanya, maka baiklah ia berbaring-yakni tidur saja dulu.&quot;(Riwayat Muslim)</p>


<hr font color="#400000">  
						
							
<br><center style="color:#602f18"><b>۞ BAB 213 ۞</b></center>
<br />

<p style="text-align: center;"><strong><em>Sunnahnya dirikan Malam Ramadhan Iaitu Untuk Mengerjakan Shalat Sunnah Tarawih </em></strong></p>

<p><br />
<br />
1184. Dari Abu Hurairah r.a. bahawasanya Rasulullah s.a.w. bersabda:<br />
<br />
&quot;Barangsiapa berdiri bersembahyang dalam bulan Ramadhan kerana didorong keimanan dan keinginan memperolehi keredhaan Allah, maka diampunkanlah untuknya dosa-dosanya yang terdahulu.&quot; (Muttafaq &#39;alaih)<br />
<br />
1185. Dari Abu Hurairah r.a. pula, katanya:<br />
<br />
&quot;Rasulullah s.a.w. itu menganjur-anjurkan supaya senang mengerjakan shalat - pada malamnya - bulan Ramadhan, tanpa menyuruh orang-orang itu dengan kekerasan - yakni bukan kewajiban. Beliau s.a.w. bersabda:<br />
<br />
&quot;Barangsiapa berdiri bersembahyang dalam bulan Ramadhan kerana didorong keimanan dan keinginan memperolehi keredhaan Allah, maka diampunkanlah untuknya dosa-dosanya yang terdahulu.&quot; (Riwayat Muslim)</p>


<hr font color="#400000">  
						
							
<br><center style="color:#602f18"><b>۞ BAB 214 ۞</b></center>
<br />

<p style="text-align: center;"><strong><em>Keutamaan Mengerjakan Shalat Di Malam Lailatul- Qadr Dan Huraian Perihal Malam-malam Yang Lebih Dapat Diharapkan Menemuinya </em></strong></p>

<p><br />
Allah Ta&#39;ala berfirman:<br />
<br />
<br />
<br />
&quot;Sesungguhnya Kami - Allah - menurunkan al-Quran itu pada malam Laitlatul-qadri&quot; sampai akhirnya ayat. (Surah al-Qadr)<br />
<br />
Allah Ta&#39;ala berfirman pula:<br />
<br />
&quot;Sesungguhnya Kami menurunkan al-Quran itu pada waktu malam yang diberkahi,&quot; sampai beberapa ayat selanjutnya.<br />
<br />
(ad-Dukhan: 3)<br />
<br />
1186. Dari Abu Hurairah r.a. dari Nabi s.a.w., sabdanya: &quot;Barangsiapa berdiri bersembahyang dalam bulan Ramadhan kerana didorong keimanan dan keinginan memperolehi keredhaan Allah, maka diampunkanlah untuknya dosa-dosanya yang terdahulu.&quot; (Muttafaq &#39;alaih)<br />
<br />
1187. Dari Ibnu Umar radhiallahu &#39;anhuma bahawasanya beberapa orang lelaki dari para sahabat Nabi s.a.w. diberitahu dalam impian mengenai tibanya lailatul-qadri iaitu dalam tujuh yang terakhir - yang dimaksudkan ialah antara malam ke 22 sampai malam ke 28. Rasulullah s.a.w. lalu bersabda: &quot;Saya melihat impian-impianmu semua itu sesuai iaitu pada tujuh yang terakhir. Maka barangsiapa hendak mencari lailatul-qadri itu, hendaklah mencari-nya pada tujuh yang terakhir itu juga.&quot; (Muttafaq &#39;alaih)<br />
<br />
1188. Dari Aisyah radhiallahu &#39;anha, katanya: &quot;Rasulullah s.a.w. itu beri&#39;tikaf dalam sepuluh hari yang terakhir dari bulan Ramadhan dan beliau s.a.w. bersabda: &quot;Carilah lailatul-qadri itu dalam sepuluh yang terakhir - yakni antara malam ke 21 sampai malam ke 30 - dari bulan Ramadhan.&quot; (Muttafaq &#39;alaih)<br />
<br />
1189. Dari Aisyah radhillahu &#39;anha pula bahawasanya Rasulullah s.a.w. bersabda:<br />
<br />
&quot;Carilah lailatul-qadri itu dalam malam ganjil dari sepuluh hari terakhir dari bulan Ramadhan - yakni malam ke 21,23, 25, 27 dan 29. (Riwayat Bukhari)<br />
<br />
1190. Dari Aisyah radhiallahu &#39;anha, katanya: &quot;Rasulullah s.a.w. itu apabila telah masuk sepuluh hari yang terakhir dari bulan Ramadhan, maka beliau menghidup-hidupkan malamnya - yakni melakukan ibadat pada malam harinya itu, juga membangunkan isterinya, bersungguh-sungguh - dalam ibadat - dan mengeraskan ikat pinggangnya - maksudnya adalah sebagai kata kinayah menjauhi berkumpul dengan isterinya.&quot; (Muttafaq &#39;alaih)<br />
<br />
1191. Dari Aisyah radhiallahu &#39;anha pula, katanya: &quot;Rasulullah s.a.w. itu bersungguh-sungguh dalam beribadat dalam bulan Ramadhan yang tidak demikian bersungguh-sungguhnya kalau dibandingkan dengan bulan lainnya, juga di dalam sepuluh hari terakhir dari bulan Ramadhan itu beliau s.a.w. bersungguh-sungguh pula yang tidak demikian bersungguh-sungguhnya kalau dibandingkan dengan hari-hari Ramadhan yang lainnya.&quot; (Riwayat Muslim)<br />
<br />
1192. Dari Aisyah radhiallahu &#39;anha, katanya: &quot;Saya berkata: &quot;Ya Rasulullah, bagaimanakah pendapat Tuan, jikalau saya mengetahui pada malam apa tibanya lailatul-qadri itu, apakah yang harus saya ucapkan pada malam itu?&quot; Beliau s.a.w. menjawab: &quot;Ucapkanah: Ertinya: Ya Allah, sesungguhnya Engkau adalah Maha Pengampun, gemar memberikan pengampunan, maka ampunilah saya.<br />
<br />
Diriwayatkan oleh Imam Termidzi dan ia mengatakan bahawa ini adalah Hadis hasan shahih.</p>


<hr font color="#400000">  
						
							
<br><center style="color:#602f18"><b>۞ BAB 215 ۞</b></center>
<br />

<p style="text-align: center;"><strong><em>Keutamaan Bersiwak &mdash; Bersugi &mdash; Dan Perkara-perkara Kefitrahan </em></strong></p>

<p><br />
<br />
1193. Dari Abu Hurairah r.a., katanya: &quot;Rasulullah s.a.w. bersabda:<br />
<br />
&quot;Andaikata tidak akan menjadikan keberatan bagi ummatku atau atas sekalian manusia, nescayalah mereka itu akan saya perintah untuk bersiwak pada tiap-tiap akan bersembahyang.&quot; (Muttafaq &#39;alaih)<br />
<br />
1194. Dari Hudzaifah r.a., katanya: &quot;Rasulullah s.a.w. itu apabila bangun dari tidur, beliau menggosok-gosok mulutnya - yakni gigi-giginya - dengan siwak.&quot; (Muttafaq &#39;alaih)<br />
<br />
1195. Dari Aisyah radhiallahu &#39;anha, katanya: &quot;Kita semua menyediakan untuk Rasulullah s.a.w. akan siwaknya serta air untuk berwudhu&#39;nya, lalu ia dibangkitkan oleh Allah sekehendak waktu yang diinginkan olehNya untuk membangkitkannya di waktu malam, lalu beliau s.a.w. bersiwak lalu berwudhu&#39; dan terus ber-sembahyang.&quot; (Riwayat Muslim)<br />
<br />
1196 Dari Anas r.a., katanya: &quot;Rasulullah s.a.w. bersabda: &quot;Saya perbanyakkan benar - untuk menyuruh - engkau semua dalam hal bersiwak.&quot; (Riwayat Bukhari)<br />
<br />
1197. Dari Syuraih bin Hani&#39;, katanya: &quot;Saya berkata kepada Aisyah radhiallahu &#39;anha: &quot;Dengan amalan apakah yang dimulai oleh Nabi s.a.w., jikalau beliau s.a.w. memasuki rumahnya?&quot; la menjawab: &quot;Dengan bersiwak.&quot; (Riwayat Muslim)<br />
<br />
1198. Dari Abu Musa r.a., katanya: &quot;Saya masuk ke tempat Nabi s.a.w. sedang hujung siwak itu ada di lisan beliau s.a.w.&quot; (Muttafaq &#39;alaih)<br />
<br />
Dan ini adalah lafaznya Imam Muslim.<br />
<br />
1199. Dari Aisyah radhiallahu &#39;anha bahawasanya Nabi s.a.w. bersabda:<br />
<br />
&quot;Siwak itu adalah menyebabkan sucinya mulut dan menyebab adanya keredhaan Tuhan.&quot;<br />
<br />
Diriwayatkan oleh Imam-imam Nasa&#39;i dan Ibnu Khuzaimah dalam kitab shahihnya dengan isnad-isnad shahih.<br />
<br />
Imam Bukhari Rahimahullah menyebutkan Hadis ini dalam kitab shahihnya sebagai ta&#39;liq* dengan shiqat jazam, la mengatakan: &quot;Aisyah radhiallahu &#39;anha berkata: &quot;Siwak itu dan seterusnya.&quot;<br />
<br />
* Ta&#39;liq maksudnya dengan membuang awal sanad dalam Hadis di atas. Hadis yang dita&#39;liqkan itu disebut Hadis Mu&#39;allaq. Persoalan ini termasuk dalam Musthalah Hadis atau ilmu untuk mengetahui hal-hal yang berhubungan dengan macam-macam nama Hadis, tingkatannya serta yang Iain-Iain lagi. Adapun maksudnya dengan shighah jazam itu ialah bahawa Hadis di atas itu diberi hukum yang mantap perihal keshahihannya.<br />
<br />
1200. Dari Abu Hurairah r.a. dari Nabi s.a.w. sabdanya; &quot;Kefitrahan - kemurnian sejak kejadian manusia - itu ada lima hal, atau lima hal ini termasuk dalam kefitrahan, iaitu berkhitan, mencukur rambut kemaluan, memotong kuku, mencabuti rambut ketiak dan mencukur kumis.&quot; (Muttafaq &#39;alaih)<br />
<br />
Alistihdad ialah mencukur &#39;anah iaitu rambut yang ada di sekitar kemaluan - lelaki ataupun wanita.<br />
<br />
1201. Dari Aisyah radhiallahu &#39;anha, katanya: &quot;Rasulullah s.a.w. bersabda:<br />
<br />
&quot;Ada sepuluh hal termasuk kefitrahan - kemurnian sejak kejadian manusia, iaitu: mencukur kumis, membiarkan tumbuhnya janggut, bersiwak, menghirup air dalam hidung, memotong kuku, membasuh ruas-ruas jari-jari, mencabuti rambut ketiak, mencukur rambut kemaluan dan bercebok (istinja&#39;).&quot; Yang meriwayatkan Hadis ini berkata: &quot;Saya lupa pada yang kesepuluh, kecuali kalau yang kesepuluh itu ialah berkumur.&quot; Waki&#39; berkata dan orang ini adalah salah seorang dari yang meriwayatkan Hadis ini: Intiqashulma&#39; ialah beristinja&#39;. &quot; (Riwayat Muslim)<br />
<br />
Albarajim dengan ha&#39; muwahhadah dan jim iaitu ruas-ruas jari-jari dan i&#39;faut-lihyah ertinya ialah tidak mencukurnya sedikit pun daripada rambut janggut.&quot;<br />
<br />
1202. Dari Ibnu Umar radhiallahu &#39;anhuma dari Nabi s.a.w., katanya:<br />
<br />
&quot;Guntinglah kumis - yang memanjang melebihi dua bibir - dan biarkanlah tumbuhnya janggut.&quot; (Muttafaq &#39;alaih)</p>


<hr font color="#400000">  
						
							
<br><center style="color:#602f18"><b>۞ BAB 216 ۞</b></center>
<br />

<p style="text-align: center;"><strong><em>Mengukuhkan Kewajiban Zakat Dan Huraian Tentang Keutamaannya Serta Apa-apa Yang Berhubungan Dengan Zakat Itu </em></strong></p>

<p><br />
Allah Ta&#39;ala berfirman:<br />
<br />
&quot;Dan dirikanlah shalat olehmu semua dan berikanlah zakat.&quot; (al-Baqarah: 43)<br />
<br />
Allah Ta&#39;ala berfirman pula:<br />
<br />
&quot;Dan mereka tidaklah diperintah, melainkan untuk beribadat kepada Allah, penuh keikhlasan mengerjakan agama untukNya, serta dengan kecondongan hati, demikian pula mendirikan shalat dan memberikan zakat. Yang sedemikian itu adalah agama yang benar.&quot; (al-Bayyinah: 5)<br />
<br />
Allah Ta&#39;ala berfirman lagi:<br />
<br />
&quot;Ambillah sedekah dari sebahagian harta benda mereka, untuk memberikan serta menyucikan hati mereka.&quot; (at-Taubah: 103)<br />
<br />
1203. Dari Ibnu Umar radhiallahu &#39;anhuma bahawasanya Rasulullah s.a.w. bersabda:<br />
<br />
&quot;Agama Islam itu didirikan atas lima perkara, iaitu menyaksikan bahawasanya tiada Tuhan melainkan Allah dan bahawasanya Muhammad adalah hamba dan pesuruh Allah, mendirikan shalat, memberikan zakat, beribadat haji di Baitullah dan berpuasa dalam bulan Ramadhan.&quot; (Muttafaq &#39;alaih)<br />
<br />
1204. Dari Thalhah bin Ubaidullah bin Usman bin &#39;Amr bin Ka&#39;ab at-Taimi r.a., katanya: &quot;Ada seorang lelaki datang kepada Rasulullah s.a.w. iaitu dari penduduk Najad, teruraikan rambut kepalanya, kita dapat mendengarkan dengungan suaranya, tetapi tidak dapat kita fahami apa yang diucapkan olehnya itu, sehingga ia mendekat kepada Rasuluilah s.a.w. Tiba-tiba orang tersebut menanyakan perihal Agama Islam. Rasulullah s.a.w. lalu bersabda:<br />
<br />
&quot;Iaitu lima kali shalat dalam sehari semalam.&quot; la bertanya: &quot;Apakah tidak ada lagi kewajiban atas diriku selain shalat lima kali sehari semalam itu?&quot; Beliau s.a.w. menjawab: &quot;Tidak ada, melainkan kalau engkau ingin beribadat sunnah.&quot;<br />
<br />
Rasulullah s.a.w. lalu menyambung sabdanya: &quot;Dan berpuasa dalam bulan Ramadhan.&quot; Orang itu bertanya: &quot;Apakah tidak ada kewajiban lain selain itu?&quot; Beliau s.a.w. menjawab: &quot;Tidak, melainkan kalau engkau hendak beribadat sunnah.&quot;<br />
<br />
Thalhah berkata: &quot;Rasulullah s.a.w. lalu menyebutkan kepada orang itu perihal zakat, lalu orang itu bertanya: &quot;Apakah tidak ada kewajiban lain atas diriku selain itu?&quot; Beliau s.a.w. menjawab: &quot;Tidak ada, melainkan kalau engkau hendak beribadat sunnah.&quot;<br />
<br />
Orang itu lalu menyingkir dan ia berkata: &quot;Demi Allah, saya tidak akan menambah dari kewajiban-kewajiban itu dan tidak pula akan saya kurangi.&quot;<br />
<br />
Rasulullah s.a.w. lalu bersabda: &quot;Orang itu akan berbahagia jikalau ia benar kata-katanya.&quot; (Muttafaq &#39;alaih)<br />
<br />
1205. Dari Ibnu Abbas radhiallahu &#39;anhuma bahawasanya Nabi s.a.w. mengutus Mu&#39;az r.a. ke Yaman, lalu beliau s.a.w. bersabda:<br />
<br />
&quot;Ajaklah mereka itu untuk bersyahadat bahawa tiada Tuhan melainkan Allah dan bahawa saya adalah pesuruh Allah. Jikalau mereka sudah mentaati untuk melakukan itu, maka beritahukanlah kepada mereka bahawasanya Allah mewajibkan atas mereka itu lima kali shalat dalam setiap sehari semalam. Jikalau mereka sudah mentaati yang sedemikian itu, maka beritahukanlah kepada mereka pula bahawasanya Allah mewajibkan sedekah - yakni zakat - atas mereka yang diambil dari golongan yang kaya-kaya di kalangan mereka dan dikembalikan kepada golongan yang fakir-fakir dari mereka.&quot; (Muttafaq &#39;alaih)<br />
<br />
1206. Dari Ibnu Umar radhiallahu &#39;anhuma, katanya: &quot;Rasulullah s.a.w. bersabda:<br />
<br />
&quot;Saya diperintahkan - oleh Allah, supaya saya memerangi kepada para manusia, sehingga mereka suka menyaksikan bahawasanya tiada Tuhan melainkan Allah dan bahawasanya Muhammad adalah pesuruh Allah mendirikan shalat dan memberikan zakat. Jikalau mereka telah melakukan yang sedemikian itu, maka terpeliharalah darah-darah serta harta benda mereka daripada ku, sedang tentang hisab - yakni perhitungan amalan - mereka adalah terserah atas Allah.&quot; (Muttafaq &#39;alaih)<br />
<br />
1207. Dari Abu Hurairah r.a. katanya: &quot;Ketika Rasulullah s.a.w. telah meninggal dunia, dan Abu Bakar r.a. telah menjadi khalifah, sedang telah menjadi kafirlah orang Arab yang kembali pada kekafiran. Umar r.a. berkata kepada Abu Bakar r.a.: &quot;Bagaimanakah dasarnya engkau memerangi para manusia itu, sedangkan Rasulullah s.a.w. telah bersabda:<br />
<br />
&quot;Saya diperintah untuk memerangi para manusia, sehingga mereka mengucapkan La ilaha illallah, maka barangsiapa yang mengucapkan sedemikian itu,sungguh-sungguh ia telah terpelihara daripadaku akan harta benda dan dirinya melainkan dengan haknya yakni yang sudah ditentukan dalam Agama Islam. Adapun hisabnya orang itu adalah atas Allah.&quot;<br />
<br />
Abu Bakar menjawab: &quot;Demi Allah, nescayalah saya akan memerangi orang yang memperbezakan antara shalat dan zakat, sebab sesungguhnya zakat adalah haknya harta. Demi Allah andaikata orang-orang itu enggan memberikan kepadaku ikatan-ikatan -yang berhubungan dengan ketentuan zakat - yang dulu pernah mereka tunaikan kepada Rasulullah s.a.w., nescayalah saya akan memerangi mereka sebab keengganan memberikannya itu.&quot;<br />
<br />
Setelah itu Umar berkata: &quot;Demi Allah, tidaklah keterangan Abu Bakar itu melainkan saya telah melihat bahawa Allah telah membuka dada Abu Bakar untuk dasar melakukan peperangan, maka saya berpendapat bahawa itulah yang hak - yakni benar.&quot; (Muttafaq &#39;alaih)<br />
<br />
1208. Dari Abu Ayyub r.a. bahawasanya ada seorang lelaki berkata kepada Nabi s.a.w.: &quot;Beritahukanlah kepada saya perihal sesuatu amalan yang dapat memasukkan saya ke dalam syurga!&quot; Beliau s.a.w. bersabda: &quot;Supaya engkau menyembah kepada Allah, tidak menyekutukan sesuatu denganNya, mendirikan shalat, menunaikan zakat dan mempereratkan ikatan kekeluargaan.&quot; (Muttafaq &#39;alaih)<br />
<br />
1209. Dari Abu Hurairah r.a. bahawasanya ada seorang A&#39;rab -penghuni pedalaman negeri Arab - mendatangi Nabi s.a.w. lalu berkata: &quot;Ya Rasulullah, tunjukkanlah kepada saya akan sesuatu amalan yang apabila saya mengerjakannya, maka saya dapat memasuki syurga.&quot;&nbsp; Beliau s.a.w. menjawab:<br />
<br />
&quot;Supaya engkau menyembah kepada Allah, tidak menyekutukan sesuatu denganNya, mendirikan shalat, memberikan zakat yang diwajibkan dan berpuasa Ramadhan.&quot;<br />
<br />
Orang itu lalu berkata: &quot;Demi Zat yang jiwaku ada di dalam genggaman kekuasaanNya, saya tidak akan menambah dari itu semua.&quot; Setelah orang itu menyingkir, Nabi s.a.w. lalu bersabda: &quot;Barangsiapa yang senang jikalau melihat seseorang lelaki dari ahli syurga, maka hendaklah melihat orang ini tadi.&quot;&nbsp;&nbsp;&nbsp; (Muttafaq &#39;alaih)<br />
<br />
1210. Dari Jarir bin Abdullah r.a., katanya: &quot;Saya berbai&#39;at kepada Nabi s.a.w. untuk tetap mendirikan shalat, menunaikan zakat dan memberi nasihat kepada setiap orang Islam.&quot; (Muttafaq &#39;alaih)<br />
<br />
1211. Dari Abu Hurairah r.a., katanya: &quot;Rasulullah s.a.w. bersabda:<br />
<br />
&quot;Tiada seorang pun yang memiliki emas dan tidak pula yang memiliki perak, lalu ia tidak menunaikan haknya - zakatnya - dari emas dan perak itu, melainkan apabila telah tiba hari kiamat nanti dibuatkan untuknya beberapa lembaran dari api neraka lalu di-panaskanlah dalam neraka Jahanam, kemudian diseterikalah lambung, kening dan punggungnya dengan lembaran-lembaran tadi, setiap kali ia telah menjadi dingin lalu dikembalikan lagi untuknya - yakni dipanaskan dan diseterikakan lagi. Hal sedemikian itu terjadi dalam masa yang perkiraan lamanya ialah selama lima puluh ribu tahun - menurut hitungan hari dunia, sehingga diputuskanlah antara sekalian hamba Tuhan, lalu orang itu dapat mengetahui kelanjutan nasib dirinya, ada kalanya ke syurga dan ada kalanya ke neraka.&quot;<br />
<br />
Rasulullah s.a.w. lalu ditanya: &quot;Ya Rasulullah, kalau unta bagaimanakah?&quot; Beliau s.a.w. menjawab: &quot;Tiada seorang pun yang memiliki unta yang ia tidak menunaikan haknya - yakni zakatnya, dan setengah daripada haknya unta ialah memerah susunya di waktu ia didatangkan di tempat air - lalu air susunya itu disedekahkan kepada siapa saja yang memerlukan, melainkan apabila telah tiba hari kiamat, maka dibeberkanlah di mukanya sebidang tanah luas lagi licin dan unta-unta itu dalam keadaan yang gemuk-gemuk yang pernah dialaminya. Orang itu tidak akan kehilangan seekor anak unta pun - yakni seluruh miliknya itu lengkap - dan semua untanya itu akan menginjak-injaknya dengan kakinya serta menggigitnya dengan mulutnya. Setiap kali ia telah dilaluinya oleh yang mula-mula, maka akan dikembalikan pula yang terakhirnya maksudnya terus saja unta-unta itu berputar-putar untuk menginjaknya. Hal ini terjadi dalam suatu masa yang perkiraan lamanya itu ialah lima puluh ribu tahun, sehingga diputuskan lah antara seluruh hamba Tuhan, lalu orang itu akan mengetahui kelanjutan nasibnya ada kalanya ke syurga dan ada kalanya ke neraka.&quot;<br />
<br />
Beliau s.a.w. lalu ditanya: &quot;Ya Rasulullah kalau lembu dan kambing, bagaimanakah?&quot; Beliau s.a.w. menjawab: &quot;Tiada seorang yang memiliki lembu atau pun kambing yang ia tidak menunaikan haknya - zakatnya, melainkan apabila telah tiba hari kiamat, maka dibeberkanlah untuknya sebidang tanah luas lagi licin. Ia tidak akan kehilangan seekor pun dari ternaknya itu, di dalamnya tidak ada yang bertanduk lengkung, tidak ada yang tak bertanduk dan tidak ada pula yang patah tanduknya. Semuanya itu menuberuknya dengan tanduk-tanduknya tadi dan menginjak-injaknya dengan kaki-kakinya. Setiap kali ia telah dilalui oleh yang mula-mula, maka akan dikembalikan pula yang terakhirnya. Hal ini terjadi dalam masa yang perkiraan lamanya itu ialah lima puluh ribu tahun, sehingga diputuskanlah antara sekalian hamba Tuhan, lalu orang itu akan mengetahui kelanjutan nasibnya, ada kalanya ke syurga dan ada kalanya ke neraka.&quot;<br />
<br />
Beliau s.a.w. lalu ditanya: &quot;Ya Rasulullah, kalau kuda bagaimanakah?&quot; Beliau s.a.w. menjawab: &quot;Kuda itu ada tiga macam. la bagi seseorang adalah merupakan dosa, ada pula yang bagi seseorang merupakan tabir - untuk keperluan peribadi sehingga tidak memerlukan bantuan orang lain, tetapi ada yang bagi seseorang merupakan pahala. Ada pun kuda yang bagi seseorang itu merupakan dosa, ialah kuda yang diikatnya-yakni dimilikinya- untuk dijadikan bahan riya&#39; - yakni berpameran, lagi untuk kemegahan atau untuk menentang kepada ummat Islam, maka kuda sedemikian inilah yang pemiliknya dapat memperolehi dosa. Adapun kuda yang dapat menjadi sebagai tabir ialah seseorang yang mengikatnya - yakni memilikinya - untuk sabilillah, kemudian ia tidak melalaikan haknya Allah dalam hal punggungnya - yakni untuk dinaiki guna melakukan ketaatan atau pun di waktu ada keperluan sendiri, bahkan tidak melalaikan pula akan lehernya - maksudnya diperhatikan apa-apa yang menjadi kemaslahatan kuda tadi dan melindunginya dari bahaya - maka inilah kuda yang dapat menjadi tabir. Ada pun kuda yang bagi pemiliknya merupakan pahala ialah seseorang yang mengikatnya -yakni memilikinya - untuk kepentingan sabilillah saja dan diperuntukkan seluruh ummat Islam, digembalakan di tanah yang penuh tanaman atau pun taman - yang banyak makanannya. Maka tidaklah kuda itu makan sesuatu dari ladang atau taman itu, melainkan dicatatlah untuknya beberapa kebaikan sebanyak apa yang dimakan oleh kuda tersebut, bahkan dicatatlah beberapa kebaikan sebanyak hitungan kotorannya dan kencingnya. Tidak pula kuda itu menempuh dengan kakinya lalu berlari ke sebuah atau dua buah bukit -lalu kembali lagi ke tempat penggembalaannya - melainkan Allah mencatat untuknya beberapa kebaikan sebanyak hitungan bekas langkahnya dan juga sebanyak kotoran-kotoran yang ada. Tidak pula pemiliknya itu melalui sesuatu sungai, laiu kuda itu minum dari sungai tadi, sedangkan ia tidak hendak memberi minuman padanya, melainkan Allah mencatat untuk pemiliknya itu beberapa kebaikan sebanyak hitungan tegukan yang diminumnya.&quot;<br />
<br />
Beliau s.a.w. ditanya lagi: &quot;Ya Rasulullah, kalau keledai bagaimanakah?&quot; Beliau s.a.w. menjawab: &quot;Tiada sesuatu wahyu yang diturunkan kepada saya mengenai hal keledai ini, melainkan ayat yang tersendiri maknanya ini tetapi menghimpun segala macam persoalan, iaitu - yang ertinya: &quot;Barangsiapa yang mengerjakan seberat timbangan semut kecil dari kebaikan, maka ia akan mengetahuinya dan barangsiapa yang mengerjakan seberat timbangan semut kecil, dari keburukan, maka ia akan mengetahuinya pula.&quot; (az-Zalzalah: 7-8) (Muttafaq &#39;alaih)<br />
<br />
Dan ini adalah lafaznya Imam Muslim.<br />
<br />
Alqa&#39; ertinya ialah tempat yang rata dan luas dari bumi, sedang alqarqar ialah licin</p>

<hr font color="#400000">  
						
							
<br><center style="color:#602f18"><b>۞ BAB 217 ۞</b></center>
<br />

<p style="text-align: center;"><strong><em>Wajibnya Puasa Ramadhan, Huraian Keutamaan Berpuasa Dan Hal-hal Yang Berhubungan Dengan Puasa Itu </em></strong></p>

<p><br />
<br />
Allah Ta&#39;ala berfirman:<br />
<br />
&quot;Hai sekalian orang yang beriman! Diwajibkanlah puasa atas engkau semua sebagaimana yang diwajibkan atas orang-orang yang sebelum engkau semua itu,&quot; sampai kepada firmanNya: &quot;Bulan ramadhan yang di dalamnya itu diturunkan al-Quran, sebagai :petunjuk untuk semua manusia dan merupakan keterangan-keterangan dari petunjuk dan yang memperbezakan antara kebenaran dan kesesatan. Maka barangsiapa di antara engkau semua ada yang menyaksikan bulan Ramadhan, hendaklah berpuasa dan barangsiapa yang sakit atau dalam perjalanan, maka berpuasalah menurut hitungan yang tidak dipuasainya itu pada hari-hari yang lain,&quot; sampai akhirnya ayat. (al-Baqarah: 183)<br />
<br />
1212. Dari Abu Hurairah r.a., katanya: &quot;Rasulullah s.a.w. bersabda:<br />
<br />
&quot;Allah &#39;Azzawajalla berfirman - dalam Hadis qudsi: &quot;Semua amal perbuatan anak Adam - yakni manusia - itu adalah untuknya, melainkan berpuasa, kerana sesungguhnya puasa itu adalah untukKu dan saya akan memberikan balasan dengannya. Puasa adalah sebagai perisai - dari kemaksiatan serta dari neraka. Maka dari itu, apabila pada hari seseorang di antara engkau semua itu berpuasa, janganlah ia bercakap-cakap yang kotor dan jangan pula bertengkar. Apabila ia dimaki-maki oleh seseorang atau dilawan bermusuhan, maka hendaklah ia berkata: &quot;Sesungguhnya saya adalah berpuasa.&quot; Demi Zat yang jiwa Muhammad ada di dalam genggaman kekuasaanNya, nescayalah bau busuk dari mulut seseorang yang berpuasa itu lebih harum di sisi Allah daripada bau minyak kasturi. Seseorang yang berpuasa itu mempunyai dua kegembiraan dan ia dapat merasakan kesenangannya, iaitu apabila ia berbuka, ia pun bergembiralah dan apabila telah bertemu dengan Tuhannya, ia pun gembira dengan adanya amalan puasanya.&quot; (Muttafaq &#39;alaih)<br />
<br />
Dan ini adalah lafaz riwayat Imam Bukhari.<br />
<br />
Dalam riwayat Imam Bukhari yang lain disebutkan: Allah berfirman dalam Hadis qudsi:<br />
<br />
&quot;Orang yang berpuasa itu meninggalkan makan, minum dan syahwatnya kerana taat pada perintahKu - Allah. Puasa adalah untukKu dan Aku akan memberikan balasannya, sedang sesuatu kebaikan itu dibalas dengan sepuluh kali lipat gandanya.&quot;<br />
<br />
Dalam riwayat Imam Muslim disebutkan:<br />
<br />
&quot;Setiap amal perbuatan anak Adam - yakni manusia itu, yang berupa kebaikan akan dilipat gandakan pahalanya dengan sepuluh kalinya sehingga tujuh ratus kali lipatnya. &quot;Allah Ta&#39;ala berfirman: &quot;Melainkan puasa, kerana sesungguhnya puasa itu adalah untukKu dan Aku akan memberikan balasannya. Orang yang berpuasa itu meninggalkan kesyahwatannya, juga makanannya semata-mata kerana ketaatannya pada perintahKu. Seseorang yang berpuasa itu mempunyai dua macam kegembiraan, sekali kegembiraan di waktu berbukanya dan sekali lagi kegembiraan di waktu menemui Tuhannya. Nescayalah bau busuk mulut orang yang berpuasa itu lebih harum di sisi Allah daripada bau minyak kasturi.&quot;<br />
<br />
1213. Dari Abu Hurairah r.a. pula bahawasanya Rasulullah s.a.w. bersabda:<br />
<br />
&quot;Barangsiapa yang menafkahkan sepasang binatang - yakni dua ekor kuda, lembu atau pun unta - dalam kepentingan fi-sabilillah, maka ia akan dipanggil dari semua pintu syurga dengan ucapan: &quot;Hai hamba Allah, inilah yang lebih baik.&quot; Maka jikalau seseorang itu dari golongan ahli shalat, ia akan dipanggil dari pintu Shalat, barangsiapa yang termasuk dalam ahli jihad, ia akan dipanggil dari pintu Jihad, barangsiapa yang termasuk dalam ahli puasa, ia akan dipanggil dari pintu Rayyan - ertinya puas atau kenyang minuman, barangsiapa yang termasuk dalam ahli sedekah, maka ia dipanggil dari pintu Shadaqah.&quot;<br />
<br />
Abu Bakar r.a. berkata: &quot;Bi abi anta wa ummi ya Rasuiullah, tidak ada kerugian sama sekali bagi seseorang yang telah dipanggil dari pintu-pintu itu, tetapi apakah ada seseorang yang dipanggil dari semua pintu itu?&quot; Beliau s.a.w. menjawab: &quot;Ya, ada dan saya mengharapkan agar anda termasuk dalam golongan orang yang dipanggil dari segala pintu tadi.&quot; (Muttafaq &#39;alaih)<br />
<br />
1214. Dari Sahl bin Sa&#39;ad r.a. dari Nabi s.a.w., sabdanya: &quot;Sesungguhnya di dalam syurga itu ada sebuah pintu yang disebut pintu Rayyan - ertinya: Puas dan kenyang minum. Dari pintu ini masuklah semua orang yang berpuasa besok pada hari kiamat. Tidak ada seorang yang selain orang-orang yang berpuasa itu yang dapat masuk dari pintu itu. Dikatakanlah: &quot;Manakah orang-orang yang berpuasa.&quot; Mereka itu lalu berdiri, lalu tidak seorang pun yang dapat masuk dari pintu Rayyan tadi selain orang-orang yang berpuasa. Jikalau mereka telah masuk seluruhnya, lalu pintu itu pun ditutuplah, jadi tidak seorang pun lagi yang dapat memasukinya.&quot; (Muttafaq &#39;alaih)<br />
<br />
1215. Dari Abu Said r.a., katanya: &quot;Rasulullah s.a.w. bersabda: &quot;Tiada seorang hamba pun yang berpuasa sehari dengan niat fi-sabilillah - yakni semata-mata menuju kepada ketaatan kepada Allah, melainkan Allah akan menjauhkan wajahnya - yakni dirinya -kerana puasanya tadi, sejauh perjalanan tujuh puluh tahun dari neraka.&quot; (Muttafaq &#39;alaih)<br />
<br />
1216. Dari Abu Hurairah r.a. bahawasanya Nabi s.a.w. bersabda: &quot;Barangsiapa yang berpuasa Ramadhan kerana didorong oleh keimanan dan mengharapkan keredhaan Allah, maka diampunkanlah untuk dosa-dosanya yang terdahulu.&quot; (Muttafaq &#39;alaih)<br />
<br />
1217. Dari Abu Hurairah r.a. pula bahawasanya Rasulullah s.a.w. bersabda:<br />
<br />
&quot;Apabila bulan Ramadhan telah datang, maka dibukalah pintu-pintu syurga, ditutuplah pintu-pintu neraka dan diikatlah semua syaitan.&quot; (Muttafaq &#39;alaih)<br />
<br />
1218. Dari Abu Hurairah r.a, pula bahawasanya Rasulullah s.a.w. bersabda:<br />
<br />
&quot;Berpuasalah kerana melihat - rukyah - bulan dan berbukalah kerana melihat bulan. Maka apabila terhalang oleh awan atas mu semua, maka sempurnakanlah hitungan bulan Sya&#39;ban sebanyak tiga puluh hari.&quot; (Muttafaq &#39;alaih)<br />
<br />
Ini adalah lafaznya Imam Bukhari.<br />
<br />
Dalam riwayat Imam Muslim disebutkan:<br />
<br />
&quot;Maka jikalau tertutup oleh awan atasmu semua, maka berpuasalah sebanyak tiga puluh hari.&quot;</p>


<hr font color="#400000">  
						
							
<br><center style="color:#602f18"><b>۞ BAB 218 ۞</b></center>
<br />

<p style="text-align: center;"><strong><em>Dermawan Dan Melakukan Kebaikan Serta Memperbanyak Kebagusan Dalam Bulan Ramadhan Dan Menambahkan Amalan Itu Dari Yang Sudah-sudah Apabila Tiba Sepuluh Hari Terakhir Dari Ramadhan Itu </em></strong></p>

<p><br />
1219. Dari Ibnu Abbas radhiallahu &#39;anhuma, katanya: &quot;Rasulullah s.a.w. itu adalah sedermawan-dermawannya para manusia dan lebih-lebih lagi kedermawaannya itu ialah dalam bulan Ramadhan ketika ditemui oleh Jibril. Jibril itu menemui beliau s.a.w. pada setiap malam bulan Ramadhan lalu membacakan al-Quran padanya. Maka nescayalah Rasulullah s.a.w. itu, ketika ditemui oleh Jibril, adalah lebih dermawan dalam memberikan kebaikan daripada angin yang dilepaskan tiupannya.&quot; (Muttafaq &#39;alaih)<br />
<br />
1220. Dari Aisyah radhiallahu &#39;anha, katanya: &quot;Rasulullah s.a.w. apabila telah masuk sepuluh hari - yang terakhir dari Ramadhan -maka beliau s.a.w. menghidupkan malamnya - dengan memperbanyakkan amalan ibadatnya, juga membangunkan isterinya - agar ikut memperbanyak amalannya - serta mengeraskan ikat pinggang-nya - yakni sebagai kata kinayah bahawa beliau s.a.w. menjauhi untuk berkumpul dengan isterinya.&quot; (Muttafaq &#39;alaih)</p>


<hr font color="#400000">  
						
							
<br><center style="color:#602f18"><b>۞ BAB 219 ۞</b></center>
<br />

<p style="text-align: center;"><strong><em>Larangan Mendahului Ramadhan Dengan Puasa Sesudah Pertengahan Sya&#39;ban, Melainkan Bagi Orang Yang Mempersambungkan Dengan hari-hari Yang Sebelumnya Atau Tepat Pada Kebiasaan Yang Dilakukannya, Misalnya Bahawa Kebiasaannya Itu ialah Berpuasa Hari Isnin Dan Khamis Lalu Bertepatan Dengan Itu </em></strong></p>

<p><br />
<br />
1221. Dari Abu Hurairah r.a. dari Nabi s.a.w., sabdanya: &quot;Janganlah seseorang di antara engkau semua itu mendahului Ramadhan dengan puasa sehari atau dua hari, kecuali kalau seseorang itu biasa berpuasa tepat hari puasanya, maka hendaklah ia berpuasa pada hari itu.&quot; (Muttafaq &#39;alaih)<br />
<br />
1222. Dari Ibnu Abbas radhiallahu &#39;anhuma, katanya: &quot;Rasulullah s.a.w. bersabda:<br />
<br />
&quot;Janganlah engkau semua berpuasa sebelum Ramadhan. Berpuasalah Ramadhan itu kerana melihat - yakni rukyah - bulan dan berbukalah kerana melihat bulan. Apabila terhalang di balik bulan itu oleh awan, maka sempurnakanlah hitungan tiga puluh hari.&quot;<br />
<br />
Diriwayatkan oleh Imam Termidzi dan ia mengatakan bahawa ini adalah Hadis hasan shahih.<br />
<br />
1223. Dari Abu Hurairah r.a., katanya: &quot;Rasulullah s.a.w. bersabda:<br />
<br />
&quot;Apabila telah tertinggal separuh dari bulan Sya&#39;ban, maka janganlah engkau berpuasa.&quot;<br />
<br />
Diriwayatkan oleh Imam Termidzi dan ia mengatakan bahawa ini adalah Hadis hasan shahih.<br />
<br />
1224. Dari Abulyaqzhan, iaitu &#39;Ammar bin Yasir radhiallahu &#39;anhuma, katanya:<br />
<br />
&quot;Barangsiapa yang berpuasa pada hari yang diragu-ragukanlah hari itu - yakni apakah masih Sya&#39;ban atau kah sudah masuk hari Ramadhan, maka ia telah bermaksiat dengan Abul Qasim - yakni Nabi Muhammad s.a.w.&quot;<br />
<br />
Diriwayatkan oleh Imam-imam Abu Dawud dan Termidzi, dan Termidzi mengatakan bahawa ini adalah Hadis hasan shahih</p>


<hr font color="#400000">  
						
							
<br><center style="color:#602f18"><b>۞ BAB 220 ۞</b></center>
<br />

<p style="text-align: center;"><strong><em>Apa Yang Diucapkan Di Waktu Melihat Bulan Sabit Yakni Rukyatul Hilat </em></strong></p>

<p><br />
1225. Dari Thalhah bin Ubaidullah r.a., bahawasanya Nabi s.a.w. itu apabila melihat bulan sabit - yakni hilal, maka mengucapkan -yang ertinya: &quot;Ya Allah, keluarkanlah bulan sabit itu dengan penuh keberkahan dan keimanan, keselamatan dan keislaman. Tuhanku dan Tuhanmu adalah Allah. Inilah bulan sabit membawa petunjuk dan kebaikan.&quot;<br />
<br />
Diriwayatkan oleh Imam Termidzi dan ia mengatakan bahawa ini adalah Hadis hasan.</p>


<hr font color="#400000">  
						
							
<br><center style="color:#602f18"><b>۞ BAB 221 ۞</b></center>
<br />

<p style="text-align: center;"><strong><em>Keutamaan Bersahur Dan Mengakhirkannya Selama Tidak Takut Menyingsingnya Fajar </em></strong></p>

<p><br />
1226. Dari Anas r.a., katanya: &quot;Rasulullah s.a.w. bersabda: &quot;Bersahurlah engkau semua, kerana sesungguhnya di dalam sahur itu ada keberkahannya.&quot; (Muttafaq &#39;alaih)<br />
<br />
1227. Dari Zaid bin Tsabit r.a., katanya: &quot;Kita bersahur bersama Rasulullah s.a.w. kemudian kita berdiri untuk melakukan shalat -yakni shalat Subuh.&quot; Kepadanya ditanyakan: &quot;Berapa jarak waktu antara keduanya itu?&quot; Yakni antara selesainya sahur dengan berdirinya untuk shalat Subuh. la menjawab: &quot;Sekira cukup membaca lima puluh ayat.&quot; (Muttafaq &#39;alaih)<br />
<br />
1228. Dari Ibnu Umar radhiallahu &#39;anhuma, katanya: &quot;Rasulullah s.a.vv. itu mempunyai dua orang juru azan, iaitu Bilal dan Ibnu Ummi Maktum. Rasulullah s.a.w. bersabda:<br />
<br />
&quot;Sesungguhnya Bilal itu berazan di waktu masih malam - yakni sebelum menyingsingnya fajar sadik, maka makanlah dan minumlah engkau semua - untuk bersahur - sehingga Ibnu Ummi Maktum berazan - sebagai tanda masuknya waktu Subuh.&quot;<br />
<br />
Ibnu Umar radhiallahu &#39;anhuma berkata: &quot;Tidak ada jaraknya antara kedua orang juru azan itu, melainkan kalau yang ini turun -yakni Bilal - lalu yang ini - yakni Ibnu Ummi Maktum - naik.&quot; Maksudnya jarak waktu antara keduanya itu tidak terlalu lama.&nbsp;&nbsp; (Muttafaq &#39;alaih)<br />
<br />
1229. Dari &#39;Amr bin al-&#39;Ash r.a. bahawasanya Rasulullah s.a.w. bersabda:<br />
<br />
&quot;Pemisahan - yakni perbezaan - antara puasa kita dengan puasanya kaum ahlulkitab -yakni kaum Yahudi dan Nasrani - itu ialah adanya makan sahur.&quot; (Riwayat Muslim)</p>


<hr font color="#400000">  
						
							
<br><center style="color:#602f18"><b>۞ BAB 222 ۞</b></center>
<br />

<p style="text-align: center;"><strong><em>Keutamaan Menyegerakan berbuka Dan Apa Yang Digunakan Untuk Berbuka Itu Serta Apa Yang Diucapkan Setelah Selesai Berbuka </em></strong></p>

<p><br />
<br />
1230. Dari Sahl bin Sa&#39;ad r.a. bahawasanya Rasulullah s.a.w. bersabda:<br />
<br />
&quot;Tiada henti-hentinya orang-orang itu memperolehi kebaikan, selama mereka itu suka menyegerakan berbuka.&quot; (Muttafaq &#39;alaih)<br />
<br />
1231. Dari Abu &#39;Athiyah, katanya: &quot;Saya dan Masruq masuk ke tempat Aisyah radhiallahu &#39;anha, lalu Masruq berkata padanya: &quot;Ada dua orang lelaki dari sahabat-sahabat Rasulullah s.a.w. tidak melalaikan kebaikan, yang seorang menyegerakan Maghrib dan berbuka, sedang yang lainnya mengakhirkan Maghrib dan berbuka.&quot; Aisyah lalu bertanya: &quot;Siapakah yang menyegerakan Maghrib dan berbuka?&quot; Masruq menjawab: &quot;Iaitu Abdullah - yang dimaksudkan Abdullah bin Mas&#39;ud.&quot; Aisyah radhiallahu &#39;anha lalu berkata: &quot;Demikian itulah yang dilakukan oleh Rasulullah s.a.w.&quot; (Riwayat Muslim)<br />
<br />
1232. Dari Abu Hurairah r.a., pula bahawasanya Rasulullah s.a.w. bersabda:<br />
<br />
&quot;Allah &#39;Azzawajalla berfirman - dalam Hadis qudsi: &quot;Yang paling saya cintai di antara hamba-hambaKu ialah yang lebih menyegerakan berbukanya.&quot;<br />
<br />
Diriwayatkan oleh Imam Termidzi dan ia mengatakan bahawa ini adalah Hadis hasan.<br />
<br />
1233. Dari Umar bin al-Khaththab r.a., katanya: &quot;Rasulullah s.a.w. bersabda:<br />
<br />
&quot;Apabila malam telah menghadap - yakni datang - dari sebelah ini-yakni dari sebelah timur- dan siang telah berlalu dari sebelah ini - yakni sebelah barat, juga matahari telah terbenam, maka benar-benar sudah waktunyalah seseorang yang berpuasa itu berbuka,&quot; yakni jangan menunggu lama lagi.&nbsp; (Muttafaq &#39;alaih)<br />
<br />
1234. Dari Abu Ibrahim iaitu Abdullah bin Abu Aufa radhiallahu &#39;anhuma, katanya: &quot;Kita berjalan - yakni berpergian - bersama Rasulullah s.a.w. dan beliau s.a.w. berpuasa. Ketika matahari terbenam, lalu beliau bersabda kepada sebahagian kaum - yang mengikuti perjalanan itu: &quot;Hai Fulan, turunlah lalu masaklah roti itu dengan air untuk kita.&quot; Orang itu berkata: &quot;Andaikata petang hari nanti,tentunya lebih baik.&quot;Maksudnya: Oleh sebab nampak masih agak siang, maka alangkah baiknya kalau memasaknya itu menantikan agak petang sedikit. Beliau s.a.w. lalu bersabda lagi: &quot;Turunlah laiu masaklah roti dengan air untuk kita.&quot; Orang itu berkata lagi: &quot;Sesungguhnya hari ini masih siang bagi Tuan - guna berbuka.&quot; Beliau s.a.w. bersabda lagi: &quot;Turunlah, lalu masaklah roti dengan air untuk kita.&quot;<br />
<br />
Yang meriwayatkan Hadis ini berkata: &quot;Orang yang disuruh tadi lalu turun, kemudian ia memasak roti dengan air untuk orang banyak. Rasulullah s.a.w. lalu minum kemudian bersabda: &quot;Apabila engkau semua telah melihat waktu malam datang dari sebelah sini -yakni sebelah timur, maka benar-benar sudah waktunyalah seseorang yang berpuasa itu berbuka.&quot; Beliau bersabda demikian sambil menunjuk dengan tangannya ke arah sebelah timur. (Muttafaq &#39;alaih)<br />
<br />
Sabdanya: Ijdah dengan menggunakan Jim lalu dal lalu ha&#39; yang keduanya muhmalah, ertinya ialah campurlah roti sawiq dengan air.<br />
<br />
1235. Dari Salman bin &#39;Amr ad-Dhahabi ash-Shahabi r.a. dari Nabi s.a.w., sabdanya:<br />
<br />
&quot;Jikalau seseorang di antara engkau semua berbuka, maka hendaklah berbuka atas kurma, tetapi apabila tidak menemukan kurma, maka hendaklah berbuka atas air, kerana sesungguhnya air itu suci.&quot;<br />
<br />
Diriwayatkan oleh Imam-imam Abu Dawud dan Termidzi dan Termidzi mengatakan bahawa ini adalah Hadis hasan shahih.<br />
<br />
1236. Dari Anas r.a., katanya: &quot;Rasulullah s.a.w. itu berbuka sebelumnya melakukan shalat - Maghrib - atas beberapa buah kurma basah, tetapi apabila tidak ada kurma basah, maka berbuka atas kurma biasa, tetapi apabila tidak ada kurma, maka beliau s.a.w. minum beberapa teguk air.&quot;<br />
<br />
Diriwayatkan oleh Imam-imam Abu Dawud dan Termidzi dan Termidzi mengatakan bahawa ini adalah Hadis hasan</p>


<hr font color="#400000">  
						
							
<br><center style="color:#602f18"><b>۞ BAB 223 ۞</b></center>
<br />

<p style="text-align: center;"><em><strong>Perintah Kepada Orang Yang Berpuasa Supaya Menjaga Lisan Dan Anggotanya Dari Perselisihan Dan Saling Bermaki-makian Dan Sebagainya</strong> </em></p>

<p><br />
1237. Dari Abu Hurairah r.a., katanya: &quot;Rasulullah s.a.w. bersabda:<br />
<br />
&quot;Apabila pada hari seseorang di antara engkau semua itu berpuasa, maka janganlah ia bercakap-cakap yang kotor dan jangan pula bertengkar. Apabila ia dimaki-maki oleh seseorang atau dilawan bermusuhan, maka hendaklah ia berkata: &quot;Sesungguhnya saya adalah berpuasa.&quot; (Muttafaq &#39;alaih)<br />
<br />
1238. Dari Abu Hurairah r.a. pula, katanya: &quot;Nabi s.a.w. bersabda: &quot;Barangsiapa yang tidak meninggalkan kata-kata dusta dan tidak pula meninggalkan berkelakuan dengan dasar dusta, maka tidak ada keperluannya bagi Allah dalam ia meninggalkan makan dan minumnya.&quot; Maksudnya: Di waktu berpuasa itu hendaknya meninggalkan hal-hal di atas, agar berpahala puasanya tadi. (Riwayat Bukhari)</p>

<hr font color="#400000">  
						
							
<br><center style="color:#602f18"><b>۞ BAB 224 ۞</b></center>
<br />

<p style="text-align: center;"><strong><em>Berbagai masalah Dalam Puasa </em></strong></p>

<p><br />
<br />
1239. Dari Abu Hurairah r.a. dari Nabi s.a.w., sabdanya: &quot;Apabila seseorang di antara engkau semua lupa - bahawa ia berpuasa, lalu ia makan atau minum, maka hendaklah ia menyempurnakan puasanya - yakni hal itu tidak membatalkan puasanya, kerana sesungguhnya Allah itulah yang memberinya makan dan pula minumnya.&quot; (Muttafaq &#39;alaih)<br />
<br />
1240. Dari Laqith bin Shabirah r.a., katanya: &quot;Saya berkata: &quot;Ya Rasulullah, beritahukanlah padaku perihal berwudhu&#39;.&quot; Beliau S.a.w. bersabda: &quot;Sempurnakanlah wudhu&#39; itu, sela-selailah dengan air antara jari-jari, persangatkanlah menghirup air dalam hidung, melainkan jikalau engkau dalam keadaan berpuasa. &quot;Diriwayatkan oleh Imam-imam Abu Dawud dan Termidzi dan Termidzi mengatakan bahawa ini adalah Hadis hasan shahih.<br />
<br />
1241. Dari Aisyah radhiallahu &#39;anha, katanya: &quot;Rasulullah s.a.w. dicapai oleh fajar - yakni didahului oleh menyingsingnya fajar, sedang beliau s.a.w. dalam keadaan berjanabat kerana berkumpul dengan isterinya, lalu beliau s.a.w. mandi dan terus berpuasa.&quot; (Muttafaq &#39;alaih)<br />
<br />
1242. Dari Aisyah dan Ummu Salamah radhiallahu &#39;anhuma berkata: &quot;Rasulullah s.a.w. berpagi-pagi dalam keadaan berjanabat, bukannya kerana bermimpi - maksudnya kerana berkumpul dengan isterinya, kemudian beliau berpuasa.&quot; (Muttafaq &#39;alaih)</p>

<hr font color="#400000">  
						
							
<br><center style="color:#602f18"><b>۞ BAB 225 ۞</b></center>
<br />

<p style="text-align: center;"><strong><em>Keutamaan Berpuasa Dalam Bulan Muharram, Sya&#39;ban Dan Bulan-bulan Yang Mulia &mdash; Asyhurul Hurum</em></strong></p>

<p align="justify"><br />
1243. Dari Abu Hurairah r.a., katanya: &quot;Rasulullah s.a.w. bersabda:<br />
<br />
&quot;Seutama-utama berpuasa sesudah bulan Ramadhan ialah dalam bulan Allah yang dimuliakan - yakni Muharram - dan seutama-utama shalat sesudah shalat wajib ialah shaliatullail - yakni shalat sunnah di waktu malam.&quot; (Riwayat Muslim)<br />
<br />
1244. Dari Aisyah radhiallahu &#39;anha, katanya: &quot;Tidak pernah Nabi s.a.w. itu berpuasa dari sesuatu bulan lebih banyak daripada Sya&#39;ban, kerana beliau s.a.w. itu berpuasa dalam bulan Sya&#39;ban itu seluruhnya.&quot; &quot;Dalam suatu riwayat disebutkan:<br />
<br />
&quot;Beliau s.a.w. itu berpuasa dalam bulan Sya&#39;ban, melainkan sedikit sekali yang tidak - yakni sebahagian besar dalam bulan ini dipuasai.&quot; (Muttafaq &#39;alaih)<br />
<br />
1245. Dari Mujibah al-Bahiliyah dari ayahnya atau dari paman-nya - yakni saudara lelaki dari ayahnya, bahawasanya ia - ayah atau pamannya itu - mendatangi Rasulullah s.a.w. kemudian pergi lagi. Selanjutnya ia mendatangi Rasulullah s.a.w. lagi sesudah setahun, tetapi hal-ehwal serta keadaan tubuhnya telah berubah. la lalu berkata: &quot;Ya Rasulullah, apakah Tuan tidak mengenal lagi kepada saya?&quot; Beliau s.a.w. bertanya: &quot;Siapakah engkau?&quot; la menjawab: &quot;Saya adalah al-Bahili yang datang pada Tuan tahun yang lalu.&quot; Beliau s.a.w. lalu bersabda: &quot;Apakah yang menyebabkan perubahan dirimu, padahal engkau dahulu baik sekali keadaan tubuhmu?&quot; la menjawab: &quot;Saya tidak pernah makan sesuatu makanan sejak saya berpisah dengan Tuan dahulu, melainkan di waktu malam.</p>

<p align="justify"><br />
Rasulullah s.a.w. lalu bersabda: &quot;Kalau begitu, engkau telah menyiksa dirimu sendiri,&quot; kemudian beliau s.a.w. melanjutkan sabdanya: &quot;Berpuasalah dalam bulan Shabar - yakni bulan Ramadhan - dan sehari saja dalam setiap bulan lainnya.&quot; la berkata: &quot;Tambahkanlah itu untuk saya, sebab sesungguhnya saya masih ada kekuatan lebih dari itu.&quot; Beliau s.a.w. bersabda: &quot;Berpuasalah dua hari.&quot; la berkata: &quot;Tambahkanlah!&quot; Beliau s.a.w. bersabda: &quot;Berpuasalah tiga hari.&quot; la berkata: &quot;Tambahkanlah!&quot; Beliau s.a.w. bersabda: &quot;Berpuasalah bulan-bulan mulia - iaitu Rajab, Zulqa&#39;dah, Zulhijjah dan Muharram - dan tinggalkanlah, berpuasalah dari bulan-bulan mulia dan tinggalkanlah, berpuasalah dari bulan-bulan mulia dan tinggalkanlah.&quot; Beliau s.a.w. bersabda demikian dengan menunjukkan tiga buah jari-jarinya lalu mengumpulkannya dan kemudian membukanya - maksudnya tiga hari<br />
puasa lalu tiga hari tidak dan demikian seterusnya. (Riwayat Abu Dawud)<br />
<br />
Syahrush shabri atau bulan Shabar yakni bulan Ramadhan.</p>


<hr font color="#400000">  
						
							
<br><center style="color:#602f18"><b>۞ BAB 226 ۞</b></center>
<br />

<p style="text-align: center;"><strong><em>Keutamaan Berpuasa Dan Lain-lain Dalam Hari-hari Sepuluh Pertama Dari Bulan Zulhijjah </em></strong></p>

<p><br />
1246. Dari Ibnu Abbas radhiallahu &#39;anhuma, katanya: &quot;Rasulullah s.a.w. bersabda:<br />
<br />
&quot;Tidak ada hari-hari yang mengerjakan amalan shalih pada hari-hari itu yang lebih dicintai oleh Allah daripada hari-hari ini,&quot; yakni hari-hari sepuluh - yang pertama dari Zulhijjah. Para sahabat berkata: &quot;Ya Rasulullah, apakah juga tidak lebih dicintai oleh Allah guna mengerjakan jihad fi-sabilillah?&quot; maksudnya: Untuk mengerjakan jihad, apakah tidak lebih dicintai oleh Allah kalau dilakukan dalam hari-hari selain hari-hari pertama dari bulan Zulhijjah itu.<br />
<br />
Beliau s.a.w. menjawab: &quot;Tidak lebih dicintai oleh Allah pada hari-hari selain hari-hari sepuluh itu untuk berjihad fi-sabilillah, kecuali seseorang yang keluar dengan dirinya dan hartanya, kemudian tidak kembali dengan membawa sesuatu apa pun dari yang tersebut - yakni setelah berjihad lalu mati syahid. (Riwayat Bukhari)</p>

<hr font color="#400000">  
						
							
<br><center style="color:#602f18"><b>۞ BAB 227 ۞</b></center>
<br />

<p style="text-align: center;"><strong><em>Keutamaan Berpuasa Pada Hari Arafah, &#39;Asyura Dan Tasu&#39;a </em></strong></p>

<p><br />
<br />
1247. Dari Abu Qatadah r.a., katanya: &quot;Rasulullah s.a.w. ditanya perihal berpuasa pada hari Arafah - iaitu tanggal 9 Zulhijjah. Beliau s.a.w. lalu bersabda: &quot;Puasa pada hari itu dapat menutupi dosa pada tahun yang lampau serta tahun yang akan datang.&quot; (Riwayat Muslim)<br />
<br />
1248. Dari Ibnu Abbas radhiallahu &#39;anhuma bahawasanya Rasulullah s.a.w. berpuasa pada hari &#39;Asyura - iaitu tanggal 10 bulan Muharram - dan memerintahkan - ummatnya - untuk berpuasa pada hari itu pula. (Muttafaq &#39;alaih)<br />
<br />
1249. Dari Abu Qatadah r.a. bahawasanya Rasulullah s.a.w. ditanya perihal berpuasa pada hari &#39;Asyura - tanggal 10 Muharram, Beliau s.a.w. lalu bersabda: &quot;Puasa pada hari itu dapat menutupi dosa tahun yang lampau.&quot; (Riwayat Muslim)<br />
<br />
1250. Dari Ibnu Abbas radhiallahu &#39;anhuma, katanya: &quot;Rasulullah s.a.w. bersabda:<br />
<br />
&quot;Nescayalah jikalau saya masih tetap hidup sampai tahun muka, tentulah saya akan berpuasa pada hari kesembilan - bulan Muharram yakni Tasu&#39;a.&quot; (Riwayat Muslim)</p>

<hr font color="#400000">  
						
							
<br><center style="color:#602f18"><b>۞ BAB 228 ۞</b></center>
<br />

<p style="text-align: center;"><strong><em>Sunnahnya Berpuasa Enam Hari Dari Bulan Syawwal </em></strong></p>

<p><br />
<br />
1251. Dari Abu Ayyub r.a. bahawasanya Rasulullah s.a.w. bersabda:<br />
<br />
&quot;Barangsiapa berpuasa dalam bulan Ramadhan kemudian mengikutinya dengan enam hari dari bulan Syawwal, maka ia adalah seperti berpuasa setahun penuh.&quot;* (Riwayat Muslim)<br />
<br />
Enam hari bulan Syawwal itu boleh di permulaan bulan yakni tanggal 2 sampai dengan 7 Syawwal dan boleh pula di pertengahan atau di akhir bulan. Jadi asalkan bulan Syawwal boleh. Boleh pula dipersambungkan atau dipisah-pisahkan, seperti dilakukan tanggal 2,5,10,20,26 dan 28 Syawwal. Tetapi tanggal 1 Syawwal jangan digunakan berpuasa, sebab Idul-fitri dan haram berpuasa di dalamnya.</p>

<hr font color="#400000">  
						
							
<br><center style="color:#602f18"><b>۞ BAB 229 ۞</b></center>
<br />

<p style="text-align: center;"><strong><em>Sunnahnya Berpuasa Pada Hari Isnin Dan Khamis </em></strong></p>

<p><br />
<br />
1252. Dari Abu Qatadah r.a. bahawasanya Rasulullah s.a.w. ditanya perihal berpuasa pada hari Isnin, lalu beliau s.a.w. bersabda:<br />
<br />
&quot;Itu adalah hari yang saya dilahirkan di dalamnya dan hari yang saya diangkat sebagai Rasul atau hari yang pada saya diturunkan al-Quran.&quot; (Riwayat Muslim)<br />
<br />
1253. Dari Abu Hurairah r.a. dari Rasulullah s.a.w. katanya: &quot;Ditunjukkanlah amalan-amalan itu - oleh para malaikat kepada Allah Ta&#39;ala - pada hari Isnin dan Khamis, maka saya senang jikalau amalanku itu ditunjukkan, sedang saya dalam keadaan berpuasa.&quot; Diriwayatkan oleh Imam Tirmidzi dan ia mengatakan bahawa ini adalah Hadis hasan, Hadis ini diriwayatkan pula oleh Imam Muslim, tanpa menyebutkan berpuasa<br />
<br />
1254. Dari Aisyah radhiallahu &#39;anha, katanya: &quot;Rasulullah s.a.w. berusaha keras untuk berpuasa pada hari Isnin dan Khamis - kerana besarnya keutamaan yang terdapat di dalamnya.&quot;<br />
<br />
Diriwayatkan oleh Imam Tirmidzi dan ia mengatakan bahawa ini adalah Hadis hasan.</p>


<hr font color="#400000">  
						
							
<br><center style="color:#602f18"><b>۞ BAB 230 ۞</b></center>
<br />

<p style="text-align: center;"><strong><em>Sunnahnya Berpuasa Tiga Hari Dalam Setiap Bulan </em></strong></p>

<p><br />
<br />
Yang lebih utama sekali ialah berpuasa tiga hari itu dijatuhkan dalam hari-hari bidh - yang ertinya putih - yakni pada tanggal tiga belas, empat belas dan lima belas. Ada yang mengatakan iaitu tanggal dua belas, tiga belas dan empat belas, tetapi yang shahih dan masyhur ialah pendapat yang pertama.<br />
<br />
1255. Dari Abu Hurairah r.a., katanya: &quot;Saya diwasiati oleh kekasihku - yakni Nabi Muhammad s.a.w. dengan tiga macam perkara, iaitu berpuasa tiga hari dari setiap bulan, melakukan dua rakaat shalat sunnah Dhuha dan supaya saya bersembahyang witir sebelum saya tidur.&quot; (Muttafaq &#39;alaih)<br />
<br />
1256. Dari Abuddarda&#39; r.a., katanya: &quot;Saya diwasiati oleh kekasihku-yakni Nabi Muhammad s.a.w. dengan tiga macam perkara. Saya sama sekali tidak akan meninggalkannya selama saya hidup, iaitu berpuasa tiga hari dari tiap-tiap bulan, melakukan shalat sunnah Dhuha dan supaya saya tidak tidur dulu sebelum saya bersembahyang witir.&quot; (Riwayat&quot; Muslim)<br />
<br />
1257. Dari Abdullah bin &#39;Amr bin al-&#39;Ash radhiallahu &#39;anhuma, katanya: &quot;Rasulullah s.a.w. bersabda:<br />
<br />
&quot;Berpuasa tiga hari dari tiap-tiap bulan adalah sama dengan berpuasa setahun penuh.&quot; (Muttafaq &#39;alaih)<br />
<br />
1258. Dari Mu&#39;adzah a!-&#39;Adawiyah, bahawasanya ia bertanya kepada Aisyah radhiallahu &#39;anha: &quot;Apakah Rasulullah s.a.w. itu berpuasa sebanyak tiga hari dari setiap bulan?&quot; Aisyah radhiallahu anha menjawab: &quot;Ya.&quot; Saya - Mu&#39;adzah - bertanya: &quot;Dari bulan apa saja beliau s.a.w. berpuasa?&quot; Aisyah menjawab: &quot;Beliau tidak memperdulikan dari bulan manakah beliau berpuasa itu.&quot; (Riwayat Muslim)<br />
<br />
1259. Dari Abu Zar r.a., katanya: &quot;Rasulullah s.a.w. bersabda;<br />
<br />
&quot;Jikalau engkau berpuasa tiga hari dari sesuatu bulan, maka berpuasalah pada tanggal tigabelas, empatbelas dan limabelas.&quot;<br />
<br />
Diriwayatkan oleh Imam Termidzi dan ia mengatakan bahawa ini adalah Hadis hasan.<br />
<br />
1260. Dari Qatadah bin Milhan r.a., katanya: &quot;Rasulullah s.a.w. memerintahkan kepada kita untuk berpuasa dalam hari-hari bidh-yang ertinya putih, iaitu pada tanggal tiga belas, empat belas dan lima belas.&quot; (Riwayat Abu Dawud)<br />
<br />
1261. Dari Ibnu Abbas radhiallahu &#39;anhuma: &quot;Rasulullah s.a.w. itu tidak berbuka - yakni berpuasa - pada hari-hari bidh - yang ertinya putih, baik beliau s.a.w. berada di rumah atau pun di dalam perjalanan.&quot;<br />
<br />
Diriwayatkan oleh Imam Nasa&#39;i dengan isnad yang baik.</p>
   </fieldset>
 
  </div>      
		   
	</div>
   
<div id="footer">
<div id="footerbox">

</div>
</div> 


</body>
</html>