<!doctype html>
<html>
<head>
<meta charset="utf-8">
<title>Riyadhus Sholihin</title>
<meta name="viewport" content="width=device-width, initial-scale=1"> 
<link href="style.css" rel="stylesheet" type="text/css">
</head>

<body>

     <div id="header">
    <a href="index.html"><img src="images/arrowback.png" class="menu"></a>

<div id="headbox"><h2> <p align="center"><font color="400000">Riyadhus Sholihin</font></h2></div>
</div>
  <p>
 <p style="text-align:justify">
    
	 	
 <font color="#400000"><div id="single">
     <h3>Ziarah</h3><br/>
 <center> <b><I>  Berziarah Kepada Para Ahli Kebaikan, Duduk-duduk Dengan Mereka, Mengawani Mereka, Mencintai Mereka, Meminta Mereka Supaya Berziarah — Ke Tempat Kita, Meminta Doa Dari Mereka Serta Berziarah Ke Tempat-tempat Yang Utama  </I></b></h3></center><hr font color="#400000">  
 
<!--** isi content ** -->

<p><SPAN lang="EN-US">Allah Ta'ala berfirman:</SPAN></p>
<p><em><SPAN lang="EN-US">"Dan ketika Musa berkata kepada bujangnya: "Saya tidak   akan berhenti berjalan sehingga sampai di pertemuan dua sungai atau aku berjalan   sampai bertahun-tahun sehingga </SPAN></em><SPAN lang="EN-US">firman Allah: </SPAN><em><SPAN lang="EN-US">"Musa berkata   kepadanya - yakni Khidhir -: "Bolehkah aku mengikuti engkau dengan maksud supaya   engkau mengajarkan kepadaku kebenaran yang telah diajarkan   kepadamu?”</SPAN><SPAN lang="EN-US"> </SPAN></em><SPAN lang="EN-US"><A href="#18">[34]</A><em> </em>(al-Kahfi: 60-66)</SPAN></p>
<p><strong><SPAN lang="EN-US">Keterangan:</SPAN></strong></p>
<p><SPAN lang="EN-US">Orang yang hendak dicari oleh Nabiullah Musa a.s. yang dianggapnya   lebih pandai daripadanya sendiri itu ialah Khidhir. Sebahagian alim-ulama ada   yang mengatakan bahawa Khidhir itu adalah seorang Nabi, ada pula yang   mengatakan, ia seorang waliullah yang memiliki karamah (keistimewaan yang tidak   dapat dilakukan oleh manusia biasa sebagai tanda kemuliaan yang dikurniakan oleh   Allah padanya, jadi sama halnya dengan mu'jizat bagi seseorang Nabi atau Rasul),   juga ada yang mengatakan bahawa ia adalah orang shalih saja. Jadi dalam hal ini   banyak pendapat alim-ulama Islam. Mana yang benar, hanyalah Allah Ta'ala yang   Maha Mengetahui. Juga diperselisihkan pula oleh beliau-beliau itu perihal   kematian atau masih hidupnya Khidhir itu sampai saat ini, hingga tibanya hari   kiamat nanti sebagaimana diperselisihkannya tentang kematian atau masih hidupnya   Nabiullah Isa al-Masih a.s. Tegasnya ada sebahagian ulama yang menyatakan   pendapatnya bahawa kedua beliau itu masih hidup dan baru akan mati nanti setelah   datangnya hari kiamat, tetapi hidupnya Khidhir a.s. di bumi dan Isa a.s. di   langit. Juga ada sebahagian ulama yang menyatakan pendapatnya bahawa keduanya   itu sudah mati. Wallahu A'lam bishshawaab.</SPAN></p>
<p><SPAN lang="EN-US">Ketika Nabiullah Musa a.s. hendak mencari Khidhir, Allah memberikan   petunjuk kepadanya bahawa tempat Khidhir itu ada di <em>Majma'ul Bahrain </em>yakni tempat pertemuan dua lautan. Inipun diperselisihkan pula, ada yang   mengatakan bahawa lautan di situ maksudnya dua sungai. Jadi <em>Majma'ul Bahrain, </em>ertinya ialah pertemuan dua sungai yakni Sungai Nil Biru dan Nil Putih. Ada   pula yang mengatakan bahawa yang dimaksudkan memang betul-betul pertemuan dua   lautan, yakni lautan Hitam yang dulu masuk wilayah kerajaan Parsi di zaman   kejayaannya dan lautan Tengah yang dulu masuk wilayah kerajaan Romawi di zaman   keemasannya. Jadi kalau Ini yang dianggap benar, maka pertemuan kedua lautan itu   ialah di selat Bospores yang kini masuk wilayah Turki. Namun demikian, semua   pendapat itu masih merupakan serba kemungkinan dan belum       dapat     dipastikan       keshahihannya.     Wallaahu     A'lam   bishshawaab.</SPAN></p>
<p><SPAN lang="EN-US">Allah Ta'ala berfirman pula:</SPAN></p>
<p><em><SPAN lang="EN-US">"Dan sabarkanlah dirimu bersama orang-orang yang menyeru Tuhan mereka   di waktu pagi dan petang, mereka menginginkan keredhaan Tuhan." </SPAN></em><SPAN lang="EN-US">(al-Kahfi:   28)</SPAN></p>
<p> </p>
<p><SPAN lang="EN-US">359. Dari Anas r.a., berkata: "Abu Bakar berkata kepada Umar   radhiallahu 'anhuma setelah wafatnya Rasulullah s.a.w.: "Marilah berangkat   bersama kita ke tempat Ummu Aiman <A href="#18">[35]</A> agar kita dapat   berziarah padanya, sebagaimana Rasulullah s.a.w. juga menziarahinya. Setelah   keduanya sampai di tempatnya, Ummu Aiman menangis, lalu keduanya bertanya:   "Apakah yang menyebabkan engkau menangis? Tidakkah engkau ketahui bahawa apa   yang ada di sisi Allah itu lebih baik untuk Rasulullah s.a.w.?" Ummu Aiman lalu   menjawab: "Sesungguhnya saya bukannya menangis kerana saya tidak mengerti bahawa   apa yang ada di sisi Allah adalah lebih baik untuk Rasulullah s.a.w. itu, tetapi   saya menangis ini ialah kerana sesungguhnya wahyu itu kini telah terputus dari   langit."</SPAN></p>
<p><SPAN lang="EN-US">Jawapan Ummu Aiman menyebabkan tergeraknya hati kedua orang tersebut   untuk menangis lalu kedua orang itu pun mulai pula menangis bersama Ummu Aiman."   (Riwayat Muslim)</SPAN></p>
<p> </p>
<p><SPAN lang="EN-US">360. Dari Abu Hurairah r.a. dari Nabi s.a.w. bahawasanya ada seorang   lelaki berziarah kepada seorang saudaranya di suatu desa lain, kemudian Allah   memerintah seorang malaikat untuk melindunginya di sepanjang jalan - yang   dilaluinya. Setelah orang itu melalui jalan itu, berkatalah malaikat kepadanya:   "Ke mana engkau menghendaki?" Orang itu menjawab: "Saya hendak ke tempat seorang   saudaraku di desa ini." Malaikat bertanya lagi: "Adakah suatu kenikmatan yang   hendak kau perolehi dari saudaramu itu?" Ia menjawab: "Tidak, hanya saja saya   mencintainya kerana Allah." Malaikat lalu berkata: "Sesungguhnya saya ini adalah   utusan Allah untuk menemuimu - guna memberitahukan - bahawa sesungguhnya Allah   itu mencintaimu sebagaimana engkau mencintai saudaramu itu kerana Allah."   (Riwayat Muslim)</SPAN></p>
<p> </p>
<p><SPAN lang="EN-US">361. Dari Abu Hurairah r.a. pula, katanya: "Rasulullah s.a.w.   bersabda:</SPAN></p>
<p><SPAN lang="EN-US">"Barangsiapa yang meninjau orang sakit atau berziarah kepada   saudaranya kerana Allah, maka berserulah seseorang yang mengundang-undang:   "Engkau melakukan kebaikan dan baik pulalah perjalananmu, serta engkau dapat   menduduki tempat dalam syurga."</SPAN></p>
<p><SPAN lang="EN-US">Diriwayatkan oleh Imam Tirmidzi dan ia mengatakan bahawa ini adalah   Hadis hasan dan dalam sebahagian naskhah disebutkan sebagai Hadis   gharib.</SPAN></p>
<p> </p>
<p><SPAN lang="EN-US">362. Dari Abu Musa al-Asy'ari r.a. bahawasanya Nabi s.a.w.   bersabda:</SPAN></p>
<p><SPAN lang="EN-US">"Hanyasanya perumpamaan kawan yang baik dan kawan yang buruk adalah   sebagai pembawa minyak misik - yang baunya harum - dan peniup perapian - pandai   besi. Pembawa minyak misik ada kalanya memberikan minyaknya padamu, atau engkau   dapat membelinya, atau - setidak-tidaknya - engkau dapat memperolehi    mencium - bau yang harum daripadanya. Adapun peniup perapianmu, maka ada   kalanya akan membakarkan pakaianmu atau engkau akan memperolehi bau yang busuk   daripadanya." (Muttafaq 'alaih)</SPAN></p>
<p> </p>
<p><SPAN lang="EN-US">363. Dari Abu Hurairah r.a. dari Nabi s.a.w. sabdanya: "Seseorang   wanita itu dikahwini kerana empat perkara, iaitu kerana ada hartanya, kerana   keturunannya, kerana kecantikannya dan kerana teguh agamanya. Maka dari itu   dapatkanlah - yakni usahakanlah untuk memperolehi - yang mempunyai keteguhan   agama, tentu kedua tanganmu merasa puas - yakni hatimu menjadi tenteram."   (Muttafaq 'alaih)</SPAN></p>
<p><SPAN lang="EN-US">Adapun maknanya Hadis di atas itu ialah bahawasanya para manusia itu   dalam ghalibnya menginginkan wanita itu kerana adanya empat perkara di atas itu,   tetapi engkau sendiri hendaklah menginginkan lebih-lebih yang beragama teguh.   Wanita sedemikian itulah yang harus didapatkan dan berlumbalah untuk   mengahwininya.</SPAN></p>
<p> </p>
<p><SPAN lang="EN-US">364. Dari Ibnu Abbas r.a., katanya: "Nabi s.a.w. bersabda Jibril   a.s.: "Apakah sebabnya Tuan tidak suka berziarah pada kami yang lebih banyak   lagi - lebih sering - daripada yang Tuan berziarah sekarang ini?" Kemudian   turunlah ayat - yang ertinya: - Dan kami tidak turun melainkan dengan perintah   Tuhanmu. BagiNya adalah apa yang ada di hadapan serta di belakang kita <A href="#18">[36]</A> dan apa saja yang ada di antara yang tersebut itu." (Maryam:   64) (Riwayat Imam Bukhari)</SPAN></p>
<p> </p>
<p><SPAN lang="EN-US">365.  Dari Abu Said al-Khudri r.a. dari Nabi s.a.w.,   sabdanya: "Janganlah engkau bersahabat, melainkan orang yang mu'min dan   janganlah makan makananmu itu kecuali orang yang bertaqwa." Diriwayatkan     oleh   Imam-imam   Abu     Dawud   dan  Tirmidzi dengan isnad yang tidak   mengapa - untuk dijadikan pegangan.</SPAN></p>
<p> </p>
<p><SPAN lang="EN-US">366.  Dari Abu Hurairah r.a. bahawasanya Nabi s.a.w.   bersabda: "Seseorang   itu   adalah     menurut   agama   kekasihnya.     Maka hendaklah seseorang dari engkau semua itu melihat – meneliti   benar-benar - orang yang dijadikan kekasihnya itu."</SPAN></p>
<p><SPAN lang="EN-US">Diriwayatkan   oleh   Imam-imam     Abu   Dawud   dan   Tirmidzi   dengan isnad shahih dan Imam Tirmidzi mengatakan bahawa ini adalah Hadis   hasan.</SPAN></p>
<p> </p>
<p><SPAN lang="EN-US">367. Dari Abu Musa al-Asy'ari r.a. bahawasanya Nabi s.a.w.   bersabda:</SPAN></p>
<p><SPAN lang="EN-US">"Seseorang itu beserta orang yang dicintainya." (Muttafaq   'alaih)</SPAN></p>
<p><SPAN lang="EN-US">Dalam suatu riwayat lain disebutkan: Abu Musa r.a. berkata: "Nabi   s.a.w. ditanya: "Ada seseorang mencintai sesuatu kaum, tetapi ia tidak pernah   menemui mereka itu, bagaimanakah?" Beliau s.a.w. lalu bersabda: "Seseorang itu   beserta orang yang dicintainya."</SPAN></p>
<p> </p>
<p><SPAN lang="EN-US">368. Dari Anas r.a. bahawasanya ada seorang A'rab - orang Arab   pedalaman - berkata kepada Rasulullah s.a.w.: "Bilakah datangnya hari kiamat?"   Rasulullah s.a.w. bersabda kepadanya: "Apakah yang telah engkau persiapkan untuk   menemuinya?" A'rab itu menjawab: "Kecintaanku kepada Allah dan RasulNya."   Kemudian beliau s.a.w. bersabda: "Engkau akan menyertai orang yang engkau   cintai." (Muttafaq 'alaih)</SPAN></p>
<p><SPAN lang="EN-US">Ini adalah lafaz Imam Muslim. Dalam riwayat Imam Bukhari dan Muslim   lainnya, disebutkan demikian:</SPAN></p>
<p><SPAN lang="EN-US">A'rab berkata: "Saya tidak menyiapkan sesuatupun untuk menemui hari   kiamat itu, baik yang berupa banyaknya puasa, shalat atau sedekah, tetapi saya   ini adalah mencintai Allah dan RasulNya."</SPAN></p>
<p> </p>
<p><SPAN lang="EN-US">369. Dari Ibnu Mas'ud r.a. katanya: "Ada seorang lelaki datang kepada   Rasulullah s.a.w. lalu berkata: "Ya Rasulullah, bagaimanakah pendapat Tuan   mengenai seseorang yang mencintai sesuatu kaum, tetapi tidak pernah menemui kaum   itu?" <A href="#18">[37]</A> Rasulullah s.a.w. bersabda: "Seseorang itu beserta   orang yang dicintainya." (Muttafaq 'alaih)</SPAN></p>
<p><SPAN lang="EN-US"> </SPAN></p>
<p><SPAN lang="EN-US">370. Dari Abu Hurairah r.a. dari Nabi s.a.w. sabdanya: "Para manusia   ini adalah bagaikan benda logam, sebagaimana juga logam emas dan perak.   Orang-orang pilihan di antara mereka di zaman Jahiliyah adalah orang-orang   pilihan pula di zaman Islam, jikalau mereka menjadi pandai - dalam hal agama.   Ruh-ruh itu adalah sekumpulan tentera yang berlain-lainan, maka mana yang   dikenal dari golongan ruh-ruh tadi tentulah dapat menjadi rukun damai, sedang   mana yang tidak dikenalinya dari golongan ruh-ruh itu tentulah berselisihan -   maksudnya ruh baik berkumpulnya ialah dengan ruh baik, sedang yang buruk dengan   yang buruk." (Riwayat Muslim)</SPAN></p>
<p><SPAN lang="EN-US">Imam Bukhari meriwayatkan sabda Nabi s.a.w. <em>Al-Arwah </em>dan   seterusnya itu dari riwayat Aisyah radhiallahu 'anha.</SPAN></p>
<p><strong><SPAN lang="EN-US">Keterangan:</SPAN></strong></p>
<p><SPAN lang="EN-US">Dalam menafsiri pengertian perihal ruh itu ada yang saling   kenal-mengenal yakni <em>'Ta'aruf </em>dan ada yang tidak saling kenal-mengenal   yakni <em>Tanakur, </em>maka Imam Ibnu Abdissalam berkata sebagai   berikut:</SPAN></p>
<p><SPAN lang="EN-US">"Hal itu yakni kenal atau tidak kenal, maksudnya adalah mengenai   keadaan sifat. Ertinya andaikata anda mengetahui seseorang yang berlainan   sifatnya dengan anda, misalnya anda seorang yang berbakti kepada Allah dan yang   dikenal itu orang yang tidak berbakti atau mengaku ketiadaan Allah, sekalipun   kenal orangnya, tetapi tidak saling kenal-mengenal jiwa, ruh ataupun faham yang   dianutnya. Sebaliknya jika orang itu sama dengan anda perihal keadaan sifatnya,   sama-sama berbaktinya kepada Allah, sama-sama berjuang untuk meluhurkan kalimat   Allah, sama-sama membenci kepada kemungkaran dan kemaksiatan, maka selain kenal   orangnya, juga sesuai jiwanya, sesuai ruhnya dan sejalan dalam faham yang   dianutnya. Oleh sebab itu dalam sebuah Hadis lain disebutkan bahawa seseorang   yang merasa jiwanya itu masih lari atau enggan mengikuti ajakan orang yang mulia   dan utama amalannya, pula bagus kelakuannya, hendaknya segera mencari   sebab-sebabnya, sekalipun ia sudah mengaku sebagai manusia muslim. Selanjutnya   setelah penyakitnya ditemukan, hendaknya secepatnya diubati dan dibuang apa yang   menyebabkan ia sakit sedemikian. Cara inilah yang sebaik-baiknya untuk   menyelamatkan diri dari sifat yang buruk, sehingga ruhnya dan jiwanya dapat   saling berkenalan dengan golongan orang-orang yang baik pula ruh dan   jiwanya."</SPAN></p>
<p> </p>
<p><SPAN lang="EN-US">371. Dari Usair bin Amr, ada yang mengatakan bahawa ia adalah bin   Jabir - dengan dhammahnya hamzah dan fathahnya sin muhmalah, katanya: "Umar bin   Alkhaththab ketika didatangi oleh sepasukan pembantu - dalam peperangan - dari   golongan penduduk Yaman, lalu ia bertanya kepada mereka: "Adakah di antaramu   semua seorang yang bernama Uwais bin 'Amir?" Akhirnya sampailah Uwais itu ada di   mukanya, lalu Umar bertanya: "Adakah anda bernama Uwais." Uwais menjawab: "Ya."   Ia bertanya lagi: "Benarkah dari keturunan kabilah Murad dari lingkungan suku   Qaran?" Ia menjawab: "Ya." Ia bertanya pula: "Adakah anda mempunyai penyakit   supak, kemudian anda sembuh daripadanya, kecuali hanya di suatu tempat sebesar   wang dirham?" Ia menjawab: "Ya." Ia bertanya lagi: "Adakah anda mempunyai   seorang ibu?" Ia menjawab: "Ya." Umar lalu berkata: "Saya pernah mendengar   Rasulullah s.a.w. bersabda:</SPAN></p>
<p><SPAN lang="EN-US">"Akan datang padamu semua seorang bernama Uwais bin 'Amir beserta   sepasukan mujahidin dari ahli Yaman, ia dari keturunan Murad dari Qaran. Ia   mempunyai penyakit supak lalu sembuh dari Penyakitnya itu kecuali di suatu   tempat sebesar wang dirham. Ia juga mempunyai seorang ibu yang ia amat berbakti   padanya. Andaikata orang itu bersumpah akan sesuatu atas nama Allah, pasti Allah   akan melaksanakan sumpahnya itu - dengan sebab amat berbaktinya terhadap ibunya   itu. Maka jikalau engkau kuasa meminta padanya agar ia memintakan pengampunan -   kepada Allah - untukmu, maka lakukanlah itu!" Oleh sebab itu, mohonkanlah   pengampunan kepada Allah - untukku. Uwais lalu memohonkan pengampunan untuk   Umar. Selanjutnya Umar bertanya lagi: "Ke manakah anda hendak pergi?" Ia   menjawab: "Ke Kufah." Umar berkata: "Sukakah anda, sekiranya saya menulis -   sepucuk surat - kepada gabenor Kufah - agar anda dapat sambutan dan pertolongan   yang diperlukan." Ia menjawab: "Saya lebih senang menjadi golongan manusia yang   fakir-miskin."</SPAN></p>
<p><SPAN lang="EN-US">Setelah tiba tahun mukanya, ada seorang dari golongan bangsawan Kufah   berhaji, lalu kebetulan ia menemui Umar, kemudian Umar menanyakan padanya   perihal Uwais. Orang itu menjawab: Sewaktu saya tinggalkan, ia dalam keadaan   buruk rumahnya lagi sedikit  barangnya  -    maksudnya  sangat  menderita."     Umar  lalu berkata: "Saya pernah mendengar Rasulullah s.a.w.   bersabda:</SPAN></p>
<p><SPAN lang="EN-US">"Akan datang padamu semua seorang bernama Uwais bin 'Amir beserta   sepasukan mujahidin dari ahli Yaman, ia dari keturunan Murad dari Qaran. Ia   mempunyai penyakit supak lalu sembuh dari penyakitnya itu kecuali di suatu   tempat sebesar wang dirham. Ia juga mempunyai seorang ibu yang ia amat berbakti   padanya. Andaikata orang itu bersumpah akan sesuatu atas nama Allah, pasti Allah   akan melaksanakan sumpahnya itu. Maka jikalau engkau kuasa meminta padanya agar   ia memintakan pengampunan - kepada Allah untukmu, maka lakukan itu!" Orang   bangsawan itu lalu mendatangi Uwais dan berkata: "Mohonkanlah pengampunan -   kepada Allah -untukku. Uwais berkata: "Anda masih baru saja waktunya melakukan   perjalanan yang baik - yakni ibadat haji, maka sepatutnya memohonkanlah   pengampunan untukku." Uwais lalu melanjutkan katanya: "Adakah anda bertemu   dengan Umar?" Ia menjawab: "Ya". Uwais lalu memohonkan pengampunan untuknya.   Orang-orang banyak lalu mengerti siapa sebenarnya Uwais itu, mereka   mendatanginya, kemudian Uwais berangkat - keluar dari Kufah menurut kehendaknya   sendiri." (Riwayat  Muslim)</SPAN></p>
<p><SPAN lang="EN-US">Dalam riwayat Imam Muslim lainnya disebutkan: "Dari Usair bin Jabir   bahawasanya ahli Kufah sama bertemu kepada Umar r.a. dan di antara mereka ada   seorang lelaki yang menghina-hinakan Uwais. Umar lalu bertanya: "Apakah di situ   ada seorang dari keturunan Qaran?" Orang yang dimaksudkan itu lalu datang   padanya. Umar kemudian berkata: "Sesungguhnya Rasulullah s.a.w. telah bersabda:   "Sesungguhnya ada seorang lelaki dari Yaman, akan datang padamu semua. Ia   bernama Uwais. Dia tidak meninggalkan sesuatu di Yaman itu melainkan seorang   ibu. Ia mempunyai penyakit supak, lalu berdoa kepada Allah Ta'ala, lalu Allah   melenyapkan penyakitnya tadi, kecuali di suatu tempat sebesar wang dinar atau   dirham. Maka barangsiapa di antara engkau semua bertemu dengannya, hendaklah   meminta padanya agar ia memohonkan pengampunan - kepada Allah -   untuknya."</SPAN></p>
<p><SPAN lang="EN-US">Juga disebutkan dalam riwayat Imam Muslim lagi dari Umar, katanya:   "Saya mendengar Rasulullah s.a.w. bersabda:</SPAN></p>
<p><SPAN lang="EN-US">"Sesungguhnya sebaik-baiknya kaum tabi'in ialah seorang lelaki   bernama Uwais. Ia mempunyai seorang ibu dan pada tubuhnya ada putih-putih    -  kerana  penyakit supak,    maka  suruhlah  ia  supaya   memohonkan pengampunan untuk semua."</SPAN></p>
<p><SPAN lang="EN-US">Sabda Nabi s.a.w. <em>Ghabraan-un nas, </em>dengan fathahnya ghain   mu'jamah, saknahnya ba' serta mad (dibaca panjang ra'nya). Ertinya golongan   manusia yang fakir-miskin dan rakyat jelata atau rendahan dan tidak diketahui   pula dari lingkungan mana sebenarnya orang itu, sedang Al-Amdad adalah jamaknya <em>Madad, </em>iaitu para penolong dan pembantu yang memberikan pertolongan serta   bantuan kepada kaum Muslimin dalam berjihad atau perjuangan menegakkan agama   Allah.</SPAN></p>
<p> </p>
<p><SPAN lang="EN-US">372. Dari Umar bin Alkhaththab r.a., katanya: "Saya meminta izin   kepada Nabi s.a.w. untuk menunaikan umrah, lalu beliau mengizinkan dan bersabda:   "Jangan melupakan kita, hai saudaraku, untuk mendoakan kita." Beliau s.a.w.   telah mengucapkan suatu kalimat - meminta ikut disertakan dalam doa - yang saya   tidak senang memperoleh seisi dunia ini sebagai gantinya" - maksudnya bahawa   kalimat yang disabdakan oleh beliau s.a.w. bagi Umar r.a. amat besar nilainya   yakni melebihi dari nilai dunia dan seisinya.</SPAN></p>
<p><SPAN lang="EN-US">Hadis shahih yang diriwayatkan oleh Imam-imam Abu Dawud dan Tirmidzi   mengatakan bahawa ini adalah Hadis hasan shahih.</SPAN></p>
<p> </p>
<p><SPAN lang="EN-US">373. Dari Ibnu Umar radhiallahu 'anhuma, katanya: "Nabi s.a.w.   berziarah ke Quba' sambil berkendaraan serta berjalan,   kemudian beliau bersembahyang dua rakaat." (Muttafaq 'alaih)</SPAN></p>
<p><SPAN lang="EN-US">Dalam riwayat lain disebutkan: "Nabi s.a.w. mendatangi masjid Quba'   setiap hari Sabtu sambil berkenderaan dan berjalan dan Ibnu Umar juga melakukan   seperti itu."</SPAN></p>
<p>
  <center>
    </center>

  </div>      
		   
	</div>
    
 
<div id="footer">
<div id="footerbox">

</div>
</div> 


</body>
</html>