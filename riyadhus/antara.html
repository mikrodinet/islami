<!doctype html>
<html>
<head>
<meta charset="utf-8">
<title>Riyadhus Sholihin</title>
<meta name="viewport" content="width=device-width, initial-scale=1"> 
<link href="style.css" rel="stylesheet" type="text/css">
</head>

<body>

     <div id="header">
    <a href="index.html"><img src="images/arrowback.png" class="menu"></a>

<div id="headbox"><h2> <p align="center"><font color="400000">Riyadhus Sholihin</font></h2></div>
</div>
 <p>
 <p style="text-align:justify">
    
	 	
 <font color="#400000"><div id="single">
 <center><h3><b><I>  Mengumpulkan Antara Takut Dan Mengharapkan  </I></b></h3></center><hr font color="#400000">  
 
<!--** isi content ** -->

<p>Ketahuilah bahawasanya yang terpilih bagi seseorang hamba Tuhan di kala   ia dalam keadaan sihat ialah supaya ia selalu dalam ketakutan di samping   pengharapan kepada Tuhan. Ketakutan serta pengharapannya itu harus sama   nilainya. Tetapi dalam keadaan sakit, haruslah ia lebih mengutamakan   pengharapannya. Kaedah-kaedah syariat dari nash-nash al-Kitab dan as-Sunnah dan   lain-lainnya menampakkan benar-benar keharusan yang sedemikian   itu.</p>
<p>Allah Ta'ala   berfirman:</p>
<p><em>"Maka tidak akan merasa   aman dari tipudaya - yakni siksa - Allah, melainkan kaum yang mendapatkan   kerugian." </em>(al-A'raf:   99)</p>
<p>Allah Ta'ala berfirman   lagi:</p>
<p>"Bahawasanya saya <em>tidak   akan berputus asa dari kerahmatan Allah, melainkan orang-orang kafir," </em>(Yusuf: 87)</p>
<p>Allah Ta'ala juga   berfirman:</p>
<p><em>"Pada hari itu - yakni   hari kiamat -ada wajah-wajah yang putih yakni wajah-wajah kaum mu'minin - dan   wajah-wajah yang hitam -yakni wajah-wajah kaum kafirin." </em>(ali-lmran: 106)</p>
<p>Allah   Ta'ala berfirman lagi:</p>
<p><em>"Sesungguhnya Tuhanmu adalah   sangat cepat penyiksaanNya dan sesungguhnya Dia adalah Maha Pengampun lagi   Penyayang." </em>(al-A'raf:   167)</p>
<p>Allah   Ta'ala berfirman pula:</p>
<p><em>"Sesungguhnya orang-orang   yang berbakti itu nescayalah dalam syurga Na'im - penuh kenikmatan - dan   sesungguhnya orang-orang yang menyeleweng itu nescayalah dalam neraka Jahim -   penuh kenistaan." </em>(al-lnfithar:   13-14)</p>
<p>Juga   Allah Ta'ala berfirman:</p>
<p><em>"Maka   barangsiapa yang berat timbangan amal kebaikannya, maka ia adalah dalam   kehidupan yang menyenangkan. Tetapi barangsiapa yang ringan timbangan amal   kebaikannya, maka tempat kembalinya adalah neraka Hawiyah." </em>(al-Qari'ah:   6-9)</p>
<p>Ayat-ayat   yang semakna dengan di atas itu amat banyak sekali. Maka terkumpullah di   dalamnya ketakutan dan pengharapan dalam dua ayat secara bersambungan atau dalam   beberapa ayat atau bahkan dalam satu ayat saja.</p>
<p> </p>
<p>442. Dari   Abu Hurairah r.a. bahawasanya Rasulullah s.a.w. bersabda:</p>
<p>"Andaikata seseorang mu'min   itu mengetahui bagaimana keadaan siksa yang ada di sisi Allah, tentu tidak   seorang pun akan loba dengan syurgaNya. Tetapi andaikata seseorang kafir itu   mengetahui bagaimana besarnya kerahmatan yang ada di sisi Allah, tentu tidak   seorang pun yang akan berputus asa untuk dapat memasuki syurgaNya." (Riwayat   Muslim)</p>
<p> </p>
<p>443. Dari   Abu Said al-Khudri r.a. bahawasanya Rasulullah s.a.w.   bersabda:</p>
<p>"Apabila   janazah itu telah diletakkan - dalam usungan - dan orang-orang lelaki membawanya   di atas leher-lehernya - diangkat ke kubur, maka jikalau janazah itu shalih, ia   berkata: "Dahulukanlah aku, dahulukanlah aku," - yakni segerakan ditanam kerana   sudah amat rindu pada kerahmatan serta kenikmatan dalam kubur. Tetapi jikalau   janazah itu bukan shalih, maka ia pun berkata: "Aduhai celakanya tubuhku, ke   mana engkau semua membawa tubuhku ini." Suara janazah itu dapat didengar oleh   segala benda, melainkan manusia, sebab andaikata ia mendengarnya, tentulah ia   akan mati sekali." <A href="#18">[47]</A> (Riwayat Bukhari)</p>
<p> </p>
<p>44. Dari   Ibnu Mas'ud r.a., katanya: "Rasulullah s.a.w. bersabda   kepadaku:</p>
<p>"Syurga itu lebih dekat   dari seseorang di antara engkau semua daripada tali terumpahnya dan neraka pun   demikian pula." (Riwayat Bukhari)</p>
<p><strong>Keterangan:</strong></p>
<p>Menilik Hadis ini, maka   dapat diambil kesimpulan bahawa hanya ketaatan kepada Allah Ta'ala itu sajalah   yang dapat menyampaikan seseorang ke syurga, sedang kemaksiatan adalah   mendekatkannya menuju ke neraka. Masing-masing dari keduanya, baik pun ketaatan   atau pun kemaksiatan itu dapat berlaku atau terlaksana dalam segala sesuatu   sekalipun tampaknya amat kecil dan tidak bererti, namun semua amalan itu pasti   ada nilainya di sisi Allah, yakni penilaian berupa pahala untuk ketaatan dan   siksa untuk kemaksiatan.</p>
<p>
  <center>
    </center>

  </div>      
		   
	</div>
    
<div id="footer">
<div id="footerbox">

</div>
</div> 


</body>
</html>