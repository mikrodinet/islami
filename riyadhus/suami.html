<!doctype html>
<html>
<head>
<meta charset="utf-8">
<title>Riyadhus Sholihin</title>
<meta name="viewport" content="width=device-width, initial-scale=1"> 
<link href="style.css" rel="stylesheet" type="text/css">
</head>

<body>

     <div id="header">
    <a href="index.html"><img src="images/arrowback.png" class="menu"></a>

<div id="headbox"><h2> <p align="center"><font color="400000">Riyadhus Sholihin</font></h2></div>
</div>
  <p>
 <p style="text-align:justify">
    
	 	
 <font color="#400000"><div id="single">
 <center><h3><b><I>  Hak Suami Atas Istri (Yang Wajib Dipenuhi Oleh Istri) </I></b></h3></center><hr font color="#400000">  

 
<!--** isi content ** -->

<p><SPAN lang="EN-US">Allah Ta'ala berfirman:</SPAN></p>
<p><em><SPAN lang="EN-US">"Kaum lelaki itu adalah pemimpin-pemimpin atas kaum wanita   - isteri-isterinya, kerana Allah telah melebihkan sebahagian mereka dari yang   lainnya, juga kerana kaum lelaki itu telah menafkahkan dari sebahagian hartanya.   Oleh sebab itu kaum wanita yang shalihah ialah yang taat serta menjaga dirinya   di waktu ketiadaan suaminya, sebagaimana yang diperintah untuk menjaga dirinya   itu oleh Allah."</SPAN><SPAN lang="EN-US"> </SPAN></em><SPAN lang="EN-US">(an-Nisa':34)</SPAN></p>
<p><strong><SPAN lang="EN-US">Keterangan:</SPAN></strong></p>
<p><SPAN lang="EN-US">Menilik isi yang tersirat dalam ayat di atas, maka Allah Ta'ala sudah   memberikan ketentuan yang tidak dapat diubah-ubah atau sudah merupakan   sunatullah, iaitu bahawa keharmonian rumahtangga itu, manakala lelaki dapat   menguasai seluruh hal-ehwal rumahtangga, dapat mengatur dan mengawasi isteri   sebagai kawan hidupnya dan menguasai segala sesuatu yang masuk dalam urusan   rumahtangganya itu sebagaimana pemerintah yang baik, pasti dapat menguasai dan   mengatur sepenuhnya perihal keadaan rakyat.</SPAN></p>
<p><SPAN lang="EN-US">Manakala ini terbalik, misalnya isteri yang menguasai suami, atau   sama-sama berkuasanya, sehingga seolah-olah tidak ada pengikut dan yang diikuti,   tidak ada pengatur dan yang diatur, sudah pasti keadaan rumahtangga itu menemui   kericuan dan tidak mungkin ada ketenangan dan ketenteraman di   dalamnya.</SPAN></p>
<p><SPAN lang="EN-US">Ringkasnya para suamilah yang wajib menjadi <em>Qawwaamuun, </em>yakni   penguasa, khususnya kepada isterinya. Ini dengan jelas diterangkan oleh Allah   perihal sebab-sebabnya, iaitu kaum lelakilah yang dikurniai Allah Ta'ala akal   yang cukup sempurna, memiliki kepandaian dalam mengatur dan menguasai segala   persoalan, juga kekuatannya pun dilebihkan oleh Allah bila dibandingkan dengan   kaum wanita, baik dalam segi pekerjaan ataupun peribadatan dan ketaatan kepada   Tuhan. Selain itu suami mempunyai pertanggunganjawab penuh untuk mencukupi   nafkah seluruh isi rumahtangga itu.</SPAN></p>
<p><SPAN lang="EN-US">Oleh sebab itu isteri itu baru dapat dianggap shalihah, apabila ia   selalu taat pada Allah, melaksanakan hak-hak suami, memelihara diri di waktu   suaminya tidak di rumah dan tidak seenaknya saja dalam hal memberikan harta yang   menjadi milik suaminya itu. Dengan demikian isteri itu pun pasti akan dilindungi   oleh Allah dalam segala hal dan keadaan, juga ditolong untuk dapat melaksanakan   tanggungjawabnya yang dipikulkan kepadanya mengenai urusan rumahtangganya   itu.</SPAN></p>
<p><SPAN lang="EN-US">Adapun Hadis-hadisnya, maka di antaranya ialah Hadisnya 'Amr bin   al-Ahwash di muka dalam bab sebelum ini - lihat Hadis no. 276.</SPAN></p>
<p> </p>
<p><SPAN lang="EN-US">282. Dari Abu Hurairah r.a., katanya: "Rasulullah s.a.w.   bersabda:</SPAN></p>
<p><SPAN lang="EN-US">"Jikalau seseorang lelaki mengajak isterinya ke tempat tidurnya,   tetapi isteri itu tidak mendatangi ajakannya tadi, lalu suami itu menjadi marah   pada malam harinya itu, maka para malaikat melaknati - mengutuk - isteri itu   sampai waktu pagi." (Muttafaq 'alaih)</SPAN></p>
<p><SPAN lang="EN-US">Dalam riwayat Imam Bukhari dan Imam Muslim yang lain lagi, disebutkan   demikian: "Rasulullah s.a.w. bersabda:</SPAN></p>
<p><SPAN lang="EN-US">"Apabila seseorang isteri meninggalkan tempat tidur suaminya pada   malam harinya, maka ia dilaknat oleh para malaikat sampai waktu   pagi."</SPAN></p>
<p><SPAN lang="EN-US">Dalam riwayat lain lagi disebutkan sabda Rasulullah s.a.w.   demikian:</SPAN></p>
<p><SPAN lang="EN-US">Demi Zat yang jiwaku ada di dalam genggaman kekuasaanNya, tiada   seseorang lelaki pun yang mengajak isterinya untuk datang di tempat tidurnya,   lalu isteri itu menolak ajakannya, melainkan semua penghuni yang ada di langit -   yakni para malaikat - sama murka pada wanita itu sehingga suaminya rela padanya   - yakni mengampuni kesalahannya."</SPAN></p>
<p> </p>
<p><SPAN lang="EN-US">283. Dari Abu Hurairah r.a. pula bahawasanya Rasulullah s.a.w.   bersabda:</SPAN></p>
<p><SPAN lang="EN-US">"Tiada halal - yakni haram - bagi seorang isteri untuk berpuasa -   sunnat - sedangkan suaminya menyaksikan - yakni ada, melainkan dengan izin   suaminya itu dan tidak halal mengizinkan seseorang lelaki lain pun untuk masuk   rumahnya - baik lelaki lain mahramnya atau bukan, kecuali dengan izin suaminya."   (Muttafaq 'alaih)</SPAN></p>
<p><SPAN lang="EN-US">Dan yang di atas itu lafaznya Imam Bukhari.</SPAN></p>
<p> </p>
<p><SPAN lang="EN-US">284. Dari Ibnu Umar radhiallahu 'anhuma dari Nabi s.a.w.   sabdanya:</SPAN></p>
<p><SPAN lang="EN-US">"Semua orang dari engkau sekalian itu adalah pemimpin dan semuanya   saja akan ditanya perihal pimpinannya. Seorang amir - pemerintah - adalah   pemimpin, orang lelaki juga pemimpin pada keluarga rumahnya, orang perempuan pun   pemimpin pada rumah suaminya serta anaknya. Maka dari itu semua orang dari   engkau sekalian itu adalah pemimpin dan semua saja akan ditanya perihal   pimpinannya." (Muttafaq 'alaih)</SPAN></p>
<p> </p>
<p><SPAN lang="EN-US">285. Dari Abu Ali, iaitu Thalq bin Ali r.a. bahawasanya Rasulullah   s.a.w. bersabda:</SPAN></p>
<p><SPAN lang="EN-US">"Jikalau seseorang lelaki mengajak isterinya untuk keperluannya -   masuk ke tempat tidur - maka wajiblah isteri itu mendatangi - mengabulkan -   kehendak suaminya itu, sekalipun di saat itu isteri tadi sedang ada di   dapur."</SPAN></p>
<p><SPAN lang="EN-US">Diriwayatkan oleh Imam-Imam Tirmidzi dan an-Nasa'i dan Tirmidzi   berkata bahawa ini adalah Hadis hasan.</SPAN></p>
<p> </p>
<p><SPAN lang="EN-US">286. Dari Abu Hurairah r.a. dari Nabi s.a.w. sabdanya: "Andaikata   saya boleh menyuruh seseorang untuk bersujud kepada orang lain, nescayalah saya   akan menyuruh isteri supaya bersujud kepada suaminya."</SPAN></p>
<p><SPAN lang="EN-US">Diriwayatkan oleh Imam Tirmidzi dan ia mengatakan bahawa ini adalah   Hadis hasan shahih.</SPAN></p>
<p> </p>
<p><SPAN lang="EN-US">287. Dari Ummu Salamah radhiallahu 'anha, katanya: "Rasulullah s.a.w.   bersabda:</SPAN></p>
<p><SPAN lang="EN-US">"Mana saja wanita yang meninggal dunia sedang suaminya rela padanya -   tidak sedang mengkal padanya, maka wanita itu akan masuk syurga."</SPAN></p>
<p><SPAN lang="EN-US">Diriwayatkan oleh Imam Tirmidzi dan ia mengatakan bahawa ini adalah   Hadis hasan.</SPAN></p>
<p> </p>
<p><SPAN lang="EN-US">289. Dari Usamah bin Zaid radhiallahu 'anhuma dari Nabi s.a.w.,   sabdanya:</SPAN></p>
<p><SPAN lang="EN-US">"Saya tidak meninggalkan sesuatu fitnah sepeninggalku nanti yang   fitnah itu Iebih besar bahayanya untuk dihadapi oleh kaum lelaki, Iebih hebat   dari fitnah yang ditimbulkan oleh kerana persoalan orang-orang perempuan."   (Muttafaq 'alaih)</SPAN></p>
<p> </p>
<p><SPAN lang="EN-US">288. Dari Mu'az bin Jabal r.a. dari Nabi s.a.w., sabdanya: "Tidaklah   seseorang isteri itu menyakiti pada suaminya di dunia - baik hati atau badannya,   melainkan isterinya yang dari bidadari yang membelalak matanya itu berkata:   "Janganlah engkau menyakiti ia, semoga engkau mendapat siksa Allah. Hanyasanya   ia di dunia itu adalah sebagai tamu bagimu, yang hampir sekali akan berpisah   denganmu untuk menemui kita."</SPAN></p>
<p><SPAN lang="EN-US">Diriwayatkan oleh Imam Tirmidzi dan ia mengatakan bahawa ini adalah   Hadis hasan.</SPAN></p>
<p>
  <center>
    </center>
 </div>      
		   
	</div>
 
<div id="footer">
<div id="footerbox">

</div>
</div> 


</body>
</html>