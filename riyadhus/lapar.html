<!doctype html>
<html>
<head>
<meta charset="utf-8">
<title>Riyadhus Sholihin</title>
<meta name="viewport" content="width=device-width, initial-scale=1"> 
<link href="style.css" rel="stylesheet" type="text/css">
</head>

<body>

     <div id="header">
    <a href="index.html"><img src="images/arrowback.png" class="menu"></a>

<div id="headbox"><h2> <p align="center"><font color="400000">Riyadhus Sholihin</font></h2></div>
</div>
  <p>
 <p style="text-align:justify">
    
	 	
 <font color="#400000"><div id="single">
     <h3>Keutamaan Lapar</h3><br/>
 <center> <b><I> Keutamaan Lapar, Hidup Serba Kasar, Cukup Dengan Sedikit Saja Dalam Hal Makan, Minum, Pakaian Dan Lain-lain Dari Ketentuan-ketentuan Badan Serta Meninggalkan Kesyahwatan-kesyahwatan (Keinginan-keinginan Jasmaniyah) </I></b></h3></center><hr font color="#400000">   
<!--** isi content ** -->

<p>Allah Ta'ala berfirman:</p>
<p><em>"Kemudian mereka digantikan oleh sesuatu angkatan yang meninggalkan   shalat dan memperturutkan keinginan nafsu, maka oleh sebab itu, mereka akan   menemui kebinasaan. Kecuali orang yang bertaubat dan beriman serta beramal   shalih, maka mereka itu akan memasuki syurga dan tidak dianiaya sedikitpun." </em>(Maryam: 59-60) Allah   Ta'ala berfirman pula:</p>
<p><em>"Kemudian keluarlah ia   - yakni Qarun </em>- <em>pada   kaumnya dengan perhiasannya - yang indah-indah. Orang yang menghendaki kehidupan   dunia berkata: "Wahai, kiranya kita mempunyai seperti apa yang diberikan kepada   Qarun, sesungguhnya ia mempunyai bahagian keuntungan yang besar - yakni bernasib   baik sekali. Tetapi orang-orang yang dikurniai ilmu pengetahuan berkata: "Celaka   engkau semua itu, pahala dari Allah adalah lebih baik untuk orang yang beriman   dan beramal shalih." </em>(al-Qashash: 79-80)</p>
<p>Juga Allah Ta'ala   berfirman:</p>
<p><em>"Kemudian pada hari itu   - yakni hari kiamat, nescayalah engkau semua akan ditanya tentang kesenangan -   dunia." </em>(at-Takatsur:   8)</p>
<p>Allah Ta'ala berfirman   lagi:</p>
<p><em>"Barangsiapa yang   menginginkan kehidupan yang sekarang, maka Kami segerakan - memberikan -   kepadanya apa yang Kami kehendaki, untuk orang yang Kami sukai, kemudian Kami   jadikan untuknya neraka jahannam, ia masuk ke dalamnya dalam keadaan tercela dan   dihalaukan - terusir." </em>(al-lsra': 18)</p>
<p>Ayat-ayat dalam bab ini   banyak sekali dan dapat dimaklumi.</p>
<p> </p>
<p>489. Dari   Aisyah radhiallahu 'anha, katanya: "Tidak pernah kenyang keluarga Muhammad   s.a.w. itu dari roti gandum selama dua hari terus-menerus, keadaan sedemikian   ini sampai beliau s.a.w. dicabut ruhnya." (Muttafaq 'alaih)</p>
<p>Dalam   riwayat lain disebutkan:</p>
<p>"Tidak   pernah kenyang keluarga Muhammad s.a.w. itu sejak beliau datang di Madinah dari   makanan gandum selama tiga hari berturut-turut, sehingga beliau dicabut ruhnya -   wafat."</p>
<p> </p>
<p>490. Dari   Urwah dari Aisyah radhiallahu 'anha, bahawasanya Aisyah pernah berkata: "Demi   Allah, hai anak saudaraku, sesungguhnya kita melihat ke bulan sabit, kemudian   timbul pula bulan sabit, kemudian timbul pula bulan sabit. Jadi tiga bulan sabit   yang bererti dalam dua bulan lamanya, sedang di rumah-rumah keluarga Rasulullah   s.a.w. tidak pernah ada nyala api." Saya - yakni Urwah -berkata: "Hai bibi, maka   apakah yang dapat menghidupkan anda sekalian?" Aisyah radhiallahu 'anha   menjawab: "Dua benda hitam, iaitu kurma dan air belaka, hanya saja Rasulullah   s.a.w. mempunyai beberapa tetangga dari kaum Anshar, mereka itu mempunyai   beberapa ekor unta manihah, <A href="#18">[49] </A>lalu mereka kirimkanlah air   susunya itu kepada Rasulullah s.a.w. kemudian memberikan minuman itu kepada   kita." (Muttafaq 'alaih)</p>
<p> </p>
<p>491. Dari   Said al-Maqburi dari Abu Hurairah r.a. bahawasanya ia berjalan melalui kaum yang   di hadapan mereka itu ada seekor kambing yang sedang dipanggang. Mereka   memanggilnya, tetapi ia enggan untuk ikut memakannya dan ia berkata: "Rasulullah   s.a.w. keluar dari dunia - yakni wafat - dan tidak pernah kenyang dari roti   gandum." (Riwayat Bukhari)</p>
<p> </p>
<p>492. Dari   Anas r.a., katanya: "Nabi s.a.w. itu tidak pernah makan di atas meja sehingga   beliau wafat, juga tidak pernah makan roti yang diperhaluskan buatannya sehingga   beliau wafat." (Riwayat Bukhari)</p>
<p>Dalam   riwayatnya Imam Bukhari yang lain disebutkan: "Juga beliau s.a.w. tidak pernah   melihat kambing yang disamit dengan matanya sama sekali," disamit ertinya   dihilangkan bulu-bulunya lalu dibakar dengan kulitnya sekali. <A href="#18">[50]</A></p>
<p> </p>
<p>493. Dari   an-Nu'man bin Basyir radhiallahu 'anhuma, katanya: "Sungguh-sungguh saya pernah   melihat Nabimu semua s.a.w. dan beliau tidak mendapatkan kurma bermutu rendah   pun yang dapat digunakan untuk mengisi perutnya." (Riwayat   Muslim)</p>
<p><em>Daqal </em>adalah kurma   yang bermutu rendah.</p>
<p> </p>
<p>494. Dari   Sahal bin Sa'ad r.a., katanya: "Rasulullah s.a.w. tidak pernah melihat roti   putih sama sekali sejak beliau di utus oleh Allah Ta'ala sehingga dicabut ruhnya   oleh Allah Ta'ala. Kepada Sahal ini ditanyakan: "Apakah di zaman Rasulullah   s.a.w. itu engkau semua tidak mempunyai alat pengayak?" Ia menjawab: "Rasulullah   s.a.w. tidak pernah melihat alat pengayak itu sejak beliau diutus oleh Allah   Ta'ala sehingga dicabut ruhnya oleh Allah Ta'ala." Kepadanya ditanyakan lagi:   "Bagaimana caranya engkau semua makan gandum kalau tidak diayak?" Ia menjawab:   "Kita semua menumbuknya dan meniupkannya,kemudian berterbanganlah benda-benda   yang dapat terbang daripadanya itu lalu mana yang tertinggal, maka itulah yang   kami basahi untuk dijadikan adukan tepung-untuk membuat roti." (Riwayat   Bukhari)</p>
<p>Ucapannya <em>Annaqi </em>dengan fathahnya nun dan kasrahnya qaf serta syaddahnya ya' iaitu   roti yang berwarna putih dan itulah yang disebut darmak.</p>
<p><em>Tsarrainahu </em>dengan tsa' mutsallatsah   kemudian ra' musyaddadah lalu ya' mutsannat di bawahnya, lalu nun, ertinya kita   basahi dan kita jadikan adukan tepung - guna membuat roti.</p>
<p> </p>
<p>495. Dari   Abu Hurairah r.a., katanya: "Rasulullah s.a.w. pada suatu hari atau suatu malam   keluar, kemudian tiba-tiba bertemu dengan Abu Bakar dan Umar radhiallahu   'anhuma, lalu beliau bertanya: "Apakah yang menyebabkan engkau berdua keluar   ini?" Keduanya menjawab: "Kerana lapar ya Rasulullah." Beliau lalu bersabda:   "Ada pun saya, demi Zat yang jiwaku ada di dalam genggaman kekuasaanNya,   nescayalah yang menyebabkan saya keluar ini adalah sesuatu yang juga menyebabkan   engkau berdua keluar itu - yakni sama-sama kerana lapar - Ayuhlah pergi."   Keduanya pergi bersama beliau s.a.w., lalu mendatangi seorang lelaki dari kaum   Anshar, tiba-tiba lelaki itu tidak sedang di rumahnya. Ketika isterinya melihat   Nabi s.a.w., lalu berkata: <em>Marhaban wa ahlan. </em>Selamat datang di rumah ini   dan harap mendapatkan keluarga yang baik. Rasulullah s.a.w. lalu bertanya: "Di   mana Fulan - suamimu?" Isterinya menjawab: "Ia pergi mencari air tawar untuk   kita." Tiba-tiba di saat itu orang Anshar - suaminya itu - datang. Ia melihat   kepada Rasulullah s.a.w. dan kedua orang sahabatnya, kemudian berkata:   "Alhamdulillah. Tiada seorang pun yang pada hari ini mempunyai tamu-tamu yang   lebih mulia daripada saya sendiri. Orang itu lalu pergi kemudian datang lagi   menemui tamu-tamunya itu dengan membawa sebuah batang kurma - berlubang -   berisikan kurma berwarna, kurma kering dan kurma basah. la pun berkata:   "Silakanlah makan." Selanjutnya ia mengambil pisau,lalu Rasulullah s.a.w.   bersabda: "Jangan menyembelih yang mengandung air susu." Orang Anshar itu lalu   menyembelih untuk tamu-tamunya itu, kemudian mereka makan kambing itu, juga   kurma dari batang kurma tadi serta minum pulalah mereka. Setelah semuanya itu   kenyang dan segar-tidak kehausan-lalu Rasulullah s.a.w. bersabda: "Demi Zat yang   jiwaku ada di dalam genggaman kekuasaanNya, nescayalah engkau semua akan ditanya   dari kenikmatan yang engkau semua rasakan ini pada hari   kiamat.</p>
<p>Engkau   semua dikeluarkan dari rumahmu oleh kelaparan. Kemudian engkau semua tidak   kembali sehingga engkau semua memperolehi kenikmatan ini." (Riwayat   Muslim)</p>
<p>Ucapannya <em>yasta'dzibu </em>ertinya mencari air tawar dan itulah air yang bagus. <em>Al-'izdqu </em>dengan kasrahnya 'ain dan sukunnya dzal mu'jamah, iaitu batang   atau dahan - kurma dan lain-lain. <em>Almud-yatu </em>dengan dhammahnya mim atau   boleh pula dikasrahkan, iaitu pisau. <em>Alhalub </em>ialah binatang yang   berisikan susu dalam teteknya.</p>
<p>Pertanyaan mengenai   kenikmatan ini adalah pertanyaan tentang banyak jumlahnya kenikmatan, bukan   pertanyaan sebagai olok-olok dan penyiksaan.</p>
<p>Wallahu   a'lam.</p>
<p>Adapun   orang Anshar yang didatangi oleh Rasulullah s.a.w. serta kedua orang sahabatnya   itu ialah Abul Haitsam bin at-Taihan. Demikianlah dalam sebuah Hadis yang   dijelaskan menurut riwayat Tirmidzi dan lain-lain.</p>
<p> </p>
<p>496. Dari Khalid bin Umar   al-Adawi, katanya: "Utbah bin Ghazwan berkhutbah kepada kita dan ia adalah   menjabat sebagai gabernor di Bashrah. Ia bertahmid kepada Allah serta memujiNya,   kemudian berkata: "Amma ba'du, sesungguhnya dunia ini sudah memberitahukan akan   kerosakannya dan akan menyingkir dengan cepatnya, maka daripadanya itu tidak   akan tertinggal melainkan sisanya yang sedikit sekali, sebagaimana sisanya wadah   yang dikumpulkan isinya itu oleh pemiliknya. Sesungguhnya engkau semua pasti   berpindah dari dunia ini, ke perumahan yang tidak akan ada lenyapnya -yakni   kekal. Maka dari itu berpindahlah dengan sebaik-baik bekal yang ada padamu   semua. Sesungguhnya saja telah disebutkan kepada kita - oleh Nabi s.a.w. -   bahawa sebuah batu yang dilemparkan dari tepi Jahanam itu lalu jatuh ke dalamnya   sampai selama tujuh puluh tahun, tetapi belum lagi mencapai dasarnya. Demi   Allah, nescayalah Jahanam itu benar-benar akan dipenuhi, adakah engkau semua   hairan tentang itu? Juga nescayalah telah disebutkan kepada kita bahawasanya   antara dua daun pintu dari beberapa daun pintu syurga itu adalah berjarak sejauh   perjalanan empat puluh tahun. Nescayalah pula akan datang terhadap syurga itu   suatu hari bahawa ia menjadi penuh padat kerana sesaknya - yakni berjejal-jejal   orang hendak memasukinya. Saya sendiri telah mengalami bahawa diri saya termasuk   yang ketujuh dari tujuh orang yang menyertai Rasulullah s.a.w., yang kita tidak   memiliki makanan apapun, melainkan daun-daunan pohon, sehingga banyaklah   luka-luka yang timbul di rahang kita, kemudian saya mendapatkan selembar kain,   lalu saya sobeklah kain itu untuk dibahagikan antara saya sendiri dengan Sa'ad   bin Malik, jadi saya bersarung dengan separuh kain itu dan Sa'ad juga bersarung   dengan separuhnya lagi.</p>
<p>Selanjutnya pada hari ini,   seseorang di antara kita berdua itu tidaklah menjabat melainkan sebagai seorang   gabernor dari sebuah daerah dari sekian banyak daerah yang ada. Sesungguhnya   saya mohon perlindungan kepada Allah kalau saya merasa dalam diri sendiri itu   sebagai orang yang agung, sedang di sisi Allah hanyalah kecil belaka." (Riwayat   Muslim)</p>
<p>Ucapannya <em>adzanat, </em>dengan madnya alif, ertinya memberitahukan. <em>Shurmun </em>dengan dhammahnya   dhad iaitu putus atau lenyap <em>Wallat hadzdzaa </em>dengan ha' muhmalah yang   difathahkan lalu dzal mu'jamah musyaddadah lalu alif mamdudah, ertinya cepat. <em>Ashshubabah </em>dengan dhammahnya shad muhmalah, ertinya sisa yang sedikit. <em>Yatashabbuba </em>dengan syaddahnya ba' sebelum ha' ertinya mengumpulkannya. <em>Alkazhizh, </em>ertinya yang banyak serta penuh padat. <em>Qarihat </em>dengan   fathahnya qaf dan kasrahnya ra', ertinya di tempat itu banyak   luka-lukanya.</p>
<p> </p>
<p>497. Dari Abu   Musaal-Asy'ari r.a., katanya: "Aisyah radhiallahu 'anha mengeluarkan untuk kita   - maksudnya agar kita dapat melihatnya - sebuah baju dan sarung kasar, lalu ia   berkata: "Rasulullah s.a.w. dicabut ruhnya sewaktu mengenakan kedua pakaian   ini." (Muttafaq 'alaih)</p>
<p> </p>
<p>498. Dari   Sa'ad bin Abu Waqqash r.a., katanya: "Sesungguhnya saya itu nescayalah   pertama-tama orang Arab yang melempar dengan panahnya fi-sabilillah. Kita semua   waktu itu berperang beserta Rasulullah s.a.w. dan kita tidak mempunyai makanan   sedikit pun melainkan daun pohon hublah dan daun pohon samurini, sehingga   seseorang dari kita itu nescayalah mengeluarkan kotoran besar sebagaimana   keadaan kambing kalau mengeluarkan kotoran besarnya dan tidak dapat bercampur   dengan lainnya - yakni bulat-bulat serta kering, kerana tidak ada yang dimakan."   (Muttafaq 'alaih)</p>
<p><em>Alhublah </em>dengan dhammahnya ha' dan   sukunnya ba' muwah-hadah, juga <em>samur </em>adalah dua macam pohon-pohonan yang   terkenal di daerah badiah yakni tanah Arab bahagian pedalaman.</p>
<p> </p>
<p>499. Dari   Abu Hurairah r.a., katanya: "Rasulullah s.a.w. bersabda:</p>
<p>"Ya   Allah, jadikanlah rezeki keluarga Muhammad ini makanan sekadar menutup   kelaparan." (Muttafaq 'alaih)</p>
<p>Ahli   lughat dan gharib - yakni yang memperbincangkan mufradat dari al-Quran dan   al-Hadis - mengatakan, bahawa ertinya <em>qut </em>ialah sesuatu yang dimakan   untuk menutup sisa hidup.</p>
<p> </p>
<p>500. Dari   Abu Hurairah r.a., katanya: "Demi Zat yang tiada Tuhan melainkan Dia,   sesungguhnyaiah bahawa saya menyandarkan hatiku ke bumi kerana kelaparan dan   sesungguhnya pula bahawa saya mengikatkan batu pada perut saya kerana kelaparan.   Sebenarnya saya pernah duduk-duduk pada suatu hari di jalanan orang-orang yang   sama keluar melalui jalanan itu - untuk mencari nafkahnya masing-masing.   Kemudian Nabi s.a.w. berjalan melalui tempat saya dan beliau tersenyum ketika   melihat saya, kerana mengetahui keadaan dan hal-ehwal yang ada dalam wajahku dan   diriku, kemudian beliau bersabda: "Abu Hir." Saya menjawab: "Labbaik ya   Rasulullah." Beliau bersabda lagi: "Mari ikut," dan beliau terus berlalu dan   saya mengikutinya. Selanjutnya beliau masuklah di rumah keluarganya, saya mohon   izin lalu beliau mengizinkan masuk untukku. Saya pun masuklah, di situ beliau   menemukan susu dalam gelas. Beliau bertanya: "Dari manakah susu ini?"   Keluarganya berkata: "Fulan atau Fulanah itu menghadiahkan untuk Tuan." Beliau   bersabda: "Abu Hir." Saya menjawab: "Labbaik ya Rasulullah." Beliau bersabda   pula: "Susullah para ahlush-shuffah, lalu panggillah mereka untuk datang   padaku."</p>
<p>Abu   Hurairah berkata: "Ahlush-shuffah itu adalah merupakan tamu-tamu Islam, kerana   tidak bertempat pada sesuatu keluarga, tidak pula berharta dan tidak berkerabat   pada seseorang pun. Jikalau ada sedekah - zakat - yang datang pada Nabi s.a.w.   lalu sedekah -atau zakat - itu dikirimkan semuanya oleh beliau kepada mereka itu   dan beliau sendiri tidak mengambil sedikitpun daripadanya, tetapi kalau beliau   menerima hadiah, maka dikirimkanlah kepada orang-orang itu dan beliau sendiri   mengambil sebahagian daripadanya. Jadi beliau bersama-sama dengan para   ahlush-shuffah itu untuk menggunakannya."</p>
<p>Perintah   Nabi s.a.w. memanggil ahlush-shuffah itu tidak mengenakkan hati saya dan oleh   sebab itu saya berkata: "Apa hubungannya susu ini untuk diberikan   ahlush-shuffah. Saya adalah lebih berhak untuk memperolehi susu ini dengan   sekali minuman saja, agar saya dapat merasa kuat tubuhku." Kemudian, jikalau   orang-orang itu datang, Nabi s.a.w. tentu menyuruh saya agar saya memberikan itu   kepada mereka. Barangkali tidak akan dapat sampai padaku - yakni bahawa saya   tidak memperolehi bahagian - susu itu, tetapi juga tidak ada jalan lain kecuali   mentaati Allah dan mentaati RasulNya s.a.w. Oleh kerana itu mereka saya datangi   dan saya panggillah semuanya. Mereka menghadap dan meminta izin, lalu Nabi   s.a.w. mengizinkan mereka masuk, juga sama mengambil tempat duduk   sendiri-sendiri dalam rumah.</p>
<p>Beliau   lalu bersabda: "Abu Hir." Saya menjawab: "Labbaik ya Rasulullah." Beliau   bersabda lagi: "Ambillah susu itu dan berikanlah kepada   mereka."</p>
<p>Abu   Hurairah berkata: "Saya lalu mengambil gelas, kemudian saya berikan pada   seseorang dulu. Ia minum sampai kenyang minumnya lalu gelas dikembalikan.   Seterusnya saya berikan kepada yang lain, ia pun minumlah sampai kenyang pula   minumnya, lalu dikembalikanlah gelasnya, sehingga akhirnya sampai giliran saya   memberikan itu kepada Nabi s.a.w., sedang orang-orang ahlush-shuffah itu sudah   puas minum semuanya. Beliau s.a.w. mengambil gelas lalu diletakkan di tangannya,   kemudian beliau melihat saya dan tersenyum, kemudian bersabda: "Abu Hir." Saya   menjawab: "Labbaik ya Rasulullah." Beliau bersabda pula: "Sekarang tinggallah   saya dan engkau - yang belum minum." Saya menjawab: "Benar Tuan, ya Rasulullah."   Beliau bersabda: "Duduklah dan minumlah." Saya pun duduklah lalu saya minum.   Beliau bersabda lagi: "Minumlah lagi." Saya pun minumlah. Beliau tidak   henti-hentinya bersabda: "Minumlah lagi," sehingga saya berkata: "Tidak, demi   Allah yang mengutus Tuan dengan benar, saya sudah tidak mendapatkan jalan lagi   untuk minum itu - ertinya sudah amat kenyang minumnya itu. Setelah itu beliau   bersabda: "Kalau begitu, berikanlah saya gelas itu "Gelaspun saya berikan,   kemudian beliau memuji kepada Allah Ta'ala dan membaca bismillah di permulaan   minumnya lalu beliau minumlah sisanya itu." (Riwayat Bukhari)</p>
<p> </p>
<p>501. Dari   Muhammad bin Sirin dari Abu Hurairah r.a., katanya: "Nescayalah saya pernah   mengalami diriku bahawa saya jatuh tersungkur antara mimbarnya Rasulullah s.a.w.   dengan biliknya Aisyah radhiallahu 'anha sampai tidak sedarkan diri. Kemudian   datanglah padaku seseorang yang datang, lalu ia meletakkan kakinya di atas leher   saya dan ia menyangka bahawa sesungguhnya saya adalah orang gila, padahal saya   tidaklah kejangkitan penyakit gila, tetapi jatuh saya tadi hanyalah kerana   kelaparan." (Riwayat Bukhari)</p>
<p> </p>
<p>502. Dari   Aisyah radhiallahu 'anha, katanya: "Rasulullah s.a.w. wafat sedang baju besinya   sedang digadaikan pada seorang Yahudi dengan nilai tiga puluh sha' - gantang -   dari gandum." (Muttafaq 'alaih)</p>
<p> </p>
<p>503. Dari   Anas r.a., katanya: "Nabi s.a.w. menggadaikan baju besinya dengan gandum dan   saya berjalan ke tempat Nabi s.a.w. dengan membawa roti gandum dan lemak cair   yang sudah berubah keadaannya. Sungguh-sungguh saya mendengar beliau s.a.w.   bersabda: "Tiada sesuatu pun pada pagi-pagi ini melainkan hanya segantang untuk   para keluarga Muhammad dan tidak ada untuk petang harinya nanti kecuali   segantang pula." Padahal seluruh keluarganya itu adalah sembilan rumah."   (Riwayat Bukhari)</p>
<p> </p>
<p>504. Dari   Abu Hurairah r.a., katanya: sungguh-sungguh saya telah melihat tujuh puluh orang   dari golongan ahlush-shuffah -kaum fakir miskin di Madinah, tiada seorang pun di   antara mereka itu yang berselendang. Ada kalanya mengenakan sarung dan ada   kalanya pula baju. Mereka mengikatkan itu pada leher-lehernya.</p>
<p>Di   antaranya ada yang sampai pada separuh kedua betisnya dan di antaranya ada yang   sampai pada kedua mata kakinya, lalu dikumpulkan - kedua belahannya itu - kerana   enggan kalau sampai terlihat auratnya." (Riwayat Bukhari)</p>
<p> </p>
<p>505. Dari   Aisyah radhiallahu 'anha, katanya: "Hamparan Rasulullah s.a.w. itu terbuat dari   kulit dan isinya adalah sabut." (Riwayat Bukhari)</p>
<p> </p>
<p>506. Dari   Ibnu Umar radhiallahu 'anhuma, katanya: "Kita semua duduk-duduk bersama   Rasulullah s.a.w., tiba-tiba datanglah seorang lelaki dari kaum Anshar, lalu ia   memberi salam pada beliau itu. kemudian orang Anshar tadi menyingkir. Rasulullah   s.a.w. bersabda: "Hai saudara kaum Anshar, bagaimanakah keadaan saudaraku   Sa'ad  bin Ubadah?" Orang itu   menjawab: "Baik saja." Beliau s.a.w, bersabda lagi: "Siapakah di antara engkau   semua yang meninjaunya?" Kemudian beliau s.a.w. berdiri dan kita pun berdiri   bersamanya dan kita berjumlah sepuluh orang lebih - tiga sampai sembilan. Kita   semua yang pergi itu tidak berterompah, tidak pula bersepatu, bersongkok ataupun   bergamis, sedangkan kita berjalan di tempat yang tandus, hampir tidak ada   tanamannya, sehingga datanglah kita di tempatnya. Kaumnya Sa'ad bin Ubadah lalu   mundur dari sekelilingnya, sehingga mendekatlah Rasulullah serta semua sahabat   yang menyertainya." (Riwayat Muslim)</p>
<p> </p>
<p>507. Dari   Imran bin al-Hushain radhiallahu 'anhuma dari Nabi s.a.w.,   sabdanya:</p>
<p>"Sebaik-baik engkau sekalian   adalah orang-orang yang sekurun - semasa - denganku, kemudian yang mengikutinya   - yang datang sesudahnya - kemudian orang-orang yang mengikutnya." Imran   berkata: "Saya tidak tahu, adakah Nabi s.a.w. mengucapkannya itu dua atau tiga   kali."</p>
<p>Nabi   s.a.w. selanjutnya menyabdakan:</p>
<p>"Kemudian   akan datanglah sesudah mereka itu sesuatu kaum yang menjadi saksi, tetapi tidak   dapat dipercayai kesaksiannya. Mereka juga berkhianat dan tidak dapat dipercayai   amanatnya, demikian pula mereka bernazar, tetapi tidak suka memenuhi nazarnya   dan nampaklah kegemukan dalam tubuh mereka," - yakni gemuk yang disebabkan   kerana terlampau banyak makan, minum dan bersenang-senang dan bukan gemuk kerana   kejadiannya memang gemuk." (Muttafaq 'alaih)</p>
<p> </p>
<p>508. Dari   Abu Umamah r.a., katanya: "Rasulullah s.a.w. bersabda:</p>
<p>"Hai anak   Adam, sesungguhnya jikalau engkau memberikan apa-apa yang kelebihan padamu,   sebenarnya hal itu adalah lebih baik untukmu dan jikalau engkau tahan - tidak   engkau berikan siapa pun, maka hal itu adalah menjadikan keburukan untukmu.   Engkau tidak akan tercela kerana adanya kecukupan - maksudnya menurut syariat   engkau tidak akan dianggap salah, jikalau kehidupanmu itu dalam keadaan yang   cukup dan tidak berlebih-lebihan. Lagi pula mulailah - dalam membelanjakan   nafkah - kepada orang yang wajib engkau nafkahi."</p>
<p>Diriwayatkan oleh Imam   Tirmidzi dan ia mengatakan bahawa ini adalah Hadis hasan   shahih.</p>
<p> </p>
<p>509. Dari   Ubaidullah bin Mihshan al-Anshari al-Khathmi r.a., katanya: "Rasulullah s.a.w.   bersabda:</p>
<p>"Barangsiapa di antara engkau   semua telah merasa aman - dari musuhnya - dalam dirinya, sihat dalam tubuhnya,   memiliki keperluan hidup - makan, minum, ubat dan apa-apa yang diperlukan dalam   kehidupannya - pada hari itu, maka ia telah dikurniai dunia dengan keseluruhan   isinya."</p>
<p>Diriwayatkan oleh Imam   Tirmidzi dan ia mengatakan bahawa ini adalah Hadis hasan.</p>
<p><em>Sirbihi </em>dengan kasrahnya sin muhmalah   ertinya ialah dirinya, ada yang mengatakan bahawa ertinya itu ialah   kaumnya.</p>
<p> </p>
<p>510. Dari   Abdullah bin 'Amr bin al-'Ash radhiallahu 'anhuma bahawasanya Rasulullah s.a.w.   bersabda:</p>
<p>"Sungguh   berbahagialah orang yang masuk Agama Islam serta diberi rezeki cukup dan diberi   sifat qana'ah - suka menerima -dengan apa-apa yang telah dikurniakan oleh   Allah." (Riwayat Muslim)</p>
<p> </p>
<p>511. Dari   Abu Muhammad iaitu Fadhalah bin Ubaid al-Anshari r.a. bahawasanya ia mendengar   Rasulullah s.a.w. bersabda:</p>
<p>"Untung   besarlah kehidupan seseorang yang telah dikurnia petunjuk untuk memasuki Agama   Islam, sedang hidupnya itu adalah dalam keadaan cukup dan pula ia bersifat   qana'ah - menerima."</p>
<p>Diriwayatkan oleh Imam   Tirmidzi dan ia mengatakan bahawa ini adalah Hadis hasan   shahih.</p>
<p> </p>
<p>512. Dari   Ibnu Abbas radhiallahu 'anhuma, katanya: "Rasulullah s.a.w. dalam beberapa malam   yang berturut-turut itu bermalam dalam keadaan terlipat - maksudnya terlipat   perutnya kerana lapar, sedang para keluarganya tidak mendapatkan sesuatu untuk   makan malam, juga sebahagian banyak roti yang dimakan itu adalah roti terbuat   dari gandum."</p>
<p>Diriwayatkan oleh Imam   Tirmidzi dan ia mengatakan bahawa ini adalah Hadis hasan   shahih.</p>
<p> </p>
<p>513. Dari   Fadhalah bin Ubaid r.a. bahawasanya Rasulullah s.a.w. itu apabila bersembahyang   dengan para manusia, maka ada beberapa orang lelaki yang jatuh tersungkur dari   berdiri mereka itu ketika dalam shalatnya, disebabkan kerana kefakiran yang   sangat -yakni kerana sangatnya kelaparan sehingga tidak kuat berdiri. Mereka itu   adalah ahlush-shuffah, sehingga orang A'rab - orang-orang Arab dari pedalaman -   mengatakan bahawa mereka itu adalah orang-orang gila. Kemudian apabila   Rasulullah s.a.w. telah selesai bersembahyang, lalu menghadap ke arah mereka itu   dan berkata: "Andaikata engkau semua mengetahui apa yang disediakan untukmu   semua di sisi Allah Ta'ala, nescayalah engkau semua senang kalau engkau semua   bertambah kefakiran dan hajatnya - dari sekarang ini.</p>
<p>Diriwayatkan oleh Imam   Tirmidzi dan ia mengatakan bahawa ini adalah Hadis shahih.</p>
<p><em>Alkhashashah </em>ialah kekurangan dan   kelaparan yang sangat.</p>
<p> </p>
<p>514. Dari   Abu Karimah, iaitu al-Miqdad bin Ma'dikariba r.a., katanya: "Saya mendengar   Rasulullah s.a.w. bersabda:</p>
<p>"Tidaklah   seseorang memenuhi sesuatu wadah yang lebih buruk daripada perutnya. Cukuplah   sebenarnya seseorang itu makan beberapa suapan yang dapat mendirikan -   menguatkan -tulang rusuknya. Maka jikalau makanan itu harus diisikannya, maka   sepertiga hendaklah untuk makanannya dan sepertiga untuk minumannya dan   sepertiga lagi untuk pernafasannya."</p>
<p>Diriwayatkan oleh Imam   Tirmidzi dan ia mengatakan bahawa ini adalah Hadis hasan   shahih.</p>
<p> </p>
<p>515. Dari   Abu Umamah, iaitu lyas bin Tsa'laba al-Anshari al-Harits r.a., katanya: "Para   sahabat Rasulullah s.a.w. pada suatu hari menyebut-nyebutkan di sisi beliau itu   tentang hal dunia - yakni perihal kesenangan, kekayaan dan lain-lain. Kemudian   Rasulullah s.a.w. bersabda: "Tidakkah engkau semua mendengar, tidakkah engkau   semua mendengar bahawa <em>badzadzah </em>itu termasuk keimanan, bahawa <em>badzadzah </em>itu termasuk keimanan." Yakni taqahhul. (Riwayat Abu   Dawud)</p>
<p><em>Albadzadzah </em>dengan ba' muwahhadah dan dua   dzal yang mu'jamah ertinya ialah keadaan yang serba kusut dan meninggalkan   pakaian yang indah-indah. Adapun <em>taqahhul, </em>dengan qaf dan ha' maka para   ahli Lughat mengatakan bahawa orang yang <em>bertaqahhul </em>ialah orang yang   kering kulitnya kerana keadaan hidupnya yang serba kasar dan meninggalkan   kemewahan - dalam segala hal.</p>
<p> </p>
<p>516. Dari   Abu Abdillah bin Jabir bin Abdullah radhiallahu 'anhuma, katanya: "Kita   dikirimkan oleh Rasulullah s.a.w. - ke medan peperangan - dan mengangkat Abu   Ubaidah r.a. sebagai amir - panglima - untuk memimpin kita, guna menemui kafilah   orang-orang Quraisy. Kita semua membawa bekal sebuah tempat berisi kurma dan   kita tidak menemukan selain itu. Abu Ubaidah memberikan kita sekurma demi   sekurma. Kepada kita ditanyakan - oleh orang lain: "Bagaimanakah engkau semua   berbuat dengan sebiji kurma itu." Jawabnya: "Kita mengisapnya sebagaimana   seorang anak bayi mengisap tetek. Kemudian kita minum air setelah itu. Keadaan   sedemikian ini mencukupi kita untuk sehari itu sampai malam. Kita juga memukul   daun-daunan dengan tongkat-tongkat kita, lalu kita basahi dengan air, kemudian   kita makanlah itu. Seterusnya kita berangkat ke pantai laut, lalu tampaklah di   atas kita di pantai laut tadi, seolah-olah seperti tumpukan pasir yang besar,   lalu kita pun mendatanginya. Tiba-tiba yang nampak itu adalah seekor binatang   yang dinamakan ikan lodan - hiu. Abu Ubaidah lalu berkata: "Bangkai," kemudian   ia berkata lagi: "Oh tidak - maksud-nya tidak haram diambil dagingnya untuk   dimakan. Bahkan kita ini adalah utusan-utusan dari Rasulullah s.a.w. dan dalam   berjuang fisabilillah. Engkau semua adalah dalam keadaan terpaksa. Maka dari itu   makanlah olehmu semua." Kita semua berdiam – sambil makan ikan tersebut - dalam   waktu sebulan lamanya dan jumlah kita seluruhnya adalah tiga ratus orang,   sehingga kita semua pun menjadi gemuklah. Nescayalah saya melihat bahawa kita   semua menceduk dari lubang matanya itu dengan beberapa gayung akan minyaknya dan   kita memotong daripadanya itu beberapa potongan daging sebesar lembu atau sekira   selembu-selembu besarnya. Sungguh-sungguh Abu Ubaidah menyuruh seseorang dari   kita sebanyak tiga belas orang, diperintah olehnya supaya duduk dalam lubang   matanya dan supaya mengambil tulang rusuknya, lalu ditegakkan dan dimuatkan pada   unta yang terbesar yang ada beserta kita. Ia berjalan di bawahnya. Kita juga   mengambil bekal dari dagingnya yang telah dikeringkan - dijadikan   dendeng.</p>
<p>Setelah   kita semua datang di Madinah, kita mendatangi Rasulullah s.a.w., lalu kita   ceriterakanlah hal itu kepada beliau, lalu beliau bersabda: "Itu adalah rezeki   yang dikeluarkan oleh Allah untukmu semua. Adakah engkau semua membawa sedikit   dagingnya, supaya dapat memberikan sedekahnya untuk makanan kita?" Kita semua   mengirimkan kepada Rasulullah s.a.w. sebahagian dagingnya itu, kemudian beliau   s.a.w. memakannya." (Riwayat Muslim)</p>
<p><em>Aljirab </em>ialah wadah dari kulit yang   sudah dapat dimaklumi. Lafaz ini dibaca dengan kasrahnya jim atau boleh pula   dengan fathahnya, tetapi dengan kasrah adalah lebih fashih. <em>Namashshuha </em>dengan fathahnya mim. <em>Alkhabath </em>ialah daun-daunan dari pohon yang   dikenal dan dimakan oleh unta. <em>Alkatsib </em>ialah timbunan dari pasir. <em>Alwaqbu </em>dengan fathahnya wawu dan saknahnya qaf dan sesudahnya itu ialah   ba' muwahhadah, ialah lubang mata. <em>Alqilal </em>ialah gayung. <em>Aifidar </em>dengan kasrahnya fa' dan fathahnya dal iaitu beberapa potong. <em>Rahala   ba'ira </em>iaitu memberikan beban pada unta. <em>Alwasyaiq </em>dengan syin   mu'jamah dan qaf ialah daging yang dipotong-potong untuk   dikeringkan.</p>
<p>Wallahu   a'lam.</p>
<p> </p>
<p>517. Dari   Asma' binti Yazid radhiallahu 'anhuma, katanya: "Hujung lengan baju gamisnya   Rasulullah s.a.w. itu adalah sampai di pergelangan tangan."</p>
<p>Diriwayatkan oleh Imam   Tirmidzi dan ia mengatakan bahawa ini adalah Hadis hasan   shahih.</p>
<p><em>Arush-ghu </em>dengan menggunakan shad dan <em>Arrus-ghu </em>dengan menggunakan sin, juga boleh, ertinya ialah pergelangan   antara tapak tangan dengan lengan tangan bahagian bawah.</p>
<p> </p>
<p>518. Dari   Jabir r.a., katanya: "Sesungguhnya kita semua pada hari khandak - menggali tanah   untuk perlindungan diri sebelum timbulnya peperangan dan peperangan di waktu itu   disebut perang khandak, ertinya parit, kita semua menggali. Kemudian pada   penggalian itu terhalang oleh adanya gumpalan tanah yang keras. Para sahabat   satna mendatangi Nabi s.a.w., lalu berkata: "Tanah keras ini menghalang-halangi   untuk kelanjutan penggalian parit." Beliau s.a.w. lalu bersabda: "Saya akan   turun." Selanjutnya beliau s.a.w. terus berdiri, sedang perut beliau itu diikat   di situ dengan sebuah batu - kerana kelaparan. Kita semua memang sudah selama   tiga hari itu tidak merasakan rasa makanan apa pun. Nabi s.a.w. lalu mengambil   cangkul, terus memukulnya, maka kembalilah tanah keras itu bagaikan tumpukan   pasir yang hancur-lebur. Kemudian saya berkata: "Ya Rasulullah, berilah saya   izin untuk pulang ke rumah." Seterusnya saya lalu berkata kepada isteriku: "Saya   telah melihat sesuatu dalam diri Nabi s.a.w. - yakni pengganjalan perut dengan   batu itu - yang tidak dapat disabarkan lagi. Maka adakah engkau mempunyai   sesuatu - yang dapat dimakan?" Isterinya menjawab: "Saya mempunyai gandum dan   kambing betina. Kambing itu lalu saya sembelih,sedang isteriku menumbuk gandum,   sehingga dagingnya itu kita letakkan dalam periuk. Kemudian saya mendatangi Nabi   s.a.w., sedangkan adukan makanan itu telah pecah - yakni sudah lumat dan halus -   dan kuali yang ada di antara batu-batu itu telah hampir masak isinya. Saya   berkata kepada beliau s.a.w.: "Saya mempunyai sedikit makanan ya Rasulullah,   maka dari itu silakan Tuan berdiri - yakni pergi ke tempat saya - bersama   seorang atau dua orang saja. Beliau bertanya: "Berapa banyaknya itu?" Saya   menyebutkan sebagaimana adanya - yakni kambing dengan gandum yang cukup untuk   beberapa orang saja. Beliau s.a.w. lalu bersabda: "Banyak itu dan enak sekali,   Katakanlah kepada isterimu, janganlah diangkat dulu periuknya, juga jangan pula   diambil roti itu dari dapur, sehingga saya datang nanti." Seterusnya beliau   s.a.w. bersabda: "Berdirilah engkau semua," maka berdirilah semua kaum Muhajirin   dan Anshar - yang ikut membuat parit. Saya masuk kepada isteriku lalu saya   berkata: "Celaka ini. Nabi s.a.w. datang dengan semua kaum Muhajirin dan Anshar,   jadi semua yang menyertainya." Isterinya berkata: "Adakah beliau menanyakan   banyaknya makanan?" Saya berkata: "Ya." <A href="#18">[52]</A></p>
<p>Seterusnya Rasulullah s.a.w.   bersabda: "Masuklah engkau sekalian dan jangan berebut-rebut." Beliau s.a.w.   mulai memotong roti dan diberikanlah pula di situ dagingnya dan selalu menutupi   periuk dan dapur itu apabila beliau mengambil daripadanya dan mendekatkan kepada   sahabat-sahabatnya itu, kemudian ditariklah kualinya itu -sesudah diambilkan   isinya. Tidak henti-hentinya beliau s.a.w. memotong roti itu dan menciduk kuah   sehingga sekalian sahabatnya itu kenyang semua dan masih ada pula sisanya dalam   kuali. Kemudian beliau s.a.w. bersabda: "Makanlah ini dan berikanlah hadiah -   kepada orang-orang lain seperti tetangga, sebab sesungguhnya para manusia itu   terkena bencana kelaparan. (Muttafaq 'alaih)</p>
<p>Dalam   riwayat lain disebutkan: Jabir berkata: "Ketika parit digali, maka saya melihat   adalah kelaparan yang sangat dalam diri Nabi s.a.w. Lalu saya kembali ke tempat   isteriku dan saya berkata: "Adakah engkau mempunyai sesuatu yang dapat dimakan?"   kerana sesungguhnya saya melihat adanya kelaparan yang sangat dalam diri   Rasulullah s.a.w." Isteriku lalu mengeluarkan sebuah wadah yang di dalamnya ada   segantang gandum, sedang kita juga mempunyai seekor binatang kambing kecil yang   telah lulut. Binatang itu lalu saya sembelih dan isteriku menumbuk gandum.   Isteriku telah selesai pekerjaannya sebagaimana saya pun selesai pula, lalu saya   potonglah dalam kualinya, kemudian saya kembali menuju ke tempat Rasulullah   s.a.w. Isteriku berkata: "Jangan engkau membuat aku nampak celaku, sebab hanya   mempunyai makanan sedikit dan ini menunjukkan kemiskinannya - kepada Rasulullah   s.a.w. dan orang-orang yang menyertainya nanti." Selanjutnya saya lalu   mendatangi Nabi s.a.w. dan saya membisikinya. Saya berkata: "Ya Rasulullah, kita   menyembelih seekor kambing kecil untuk makanan kita dan saya juga telah menumbuk   segantang gandum. Maka dari itu, silakan Tuan datang di tempat saya bersama   beberapa orang saja yang akan menyertai Tuan." Tiba-tiba Nabi s.a.w. berteriak   dan bersabda: "Hai sekalian penggali parit, sesungguhnya Jabir telah membuat   sesuatu hidangan yang akan dihidangkan kepada kita. Maka marilah kita semua ke   rumahnya." Kemudian Nabi s.a.w. bersabda - kepada -Jabir: "Janganlah sekali-kali   engkau turunkan kualimu dan jangan pula dijadikan roti dulu adukan gandummu itu,   sehingga saya datang." Saya datang ke rumah dan Nabi s.a.w. juga datang sambil   menyuruh orang-orang banyak datang pula ke situ. Begitulah saya akhirnya datang   di tempat isteriku. Isteriku berkata: "Bagaimana engkau ini, bagaimana engkau   ini," maksudnya isterinya itu menyalahkan suaminya, mengapa membawa orang-orang   sebanyak itu. Saya berkata: "Saya telah mengerjakan semua yang engkau katakan."   Isteriku lalu mengeluarkan adukan gandum kita, lalu Nabi s.a.w. berludah di   dalamnya dan mendoakan keberkahannya, kemudian menuju ke tempat kuah kita, lalu   berludah pula di situ dan juga mendoakan keberkahannya, kemudian bersabda:   "Panggillah seorang tukang membuat roti, supaya ia dapat menolong membuat roti   bersamamu - dan yang disuruh ini adalah isteri Jabir -dan pula ceduklah dari   kualimu, tetapi janganlah kuali itu diturunkan." Orang-orang yang datang di saat   itu adalah sebanyak seribu orang. Saya bersumpah dengan nama Allah, nescayalah   orang-orang itu semuanya dapat makan, sehingga mereka meninggalkannya dan pergi   dari rumah saya itu, sedang sesungguhnya kuali kita masih tetap berbunyi kerana   isinya yang mendidih sebagaimana tadinya -sebelum diambil isinya oleh   orang-orang banyak, juga sesungguhnya adukan roti kita masih tetap menjadi roti   - sebanyak asalnya."</p>
<p>Ucapannya: <em>Aradhat   kud-yatun, </em>dengan dhammahnya kaf dan sukunnya dal dan dengan ya' yang   mutsannat di bawahnya, ertinya ialah segumpal tanah yang keras dan tebal yang   tidak dapat dicairkan oleh kapak. <em>Atkatsib </em>asalnya ialah tumpukan pasir   dan yang dimaksudkan di sini ialah telah menjadi tanah yang halus, itulah   ertinya lafaz <em>ah-yala. At-atsafiyyu </em>ialah batu-batu yang di atasnya itu   diletakkan kuali untuk memasak. <em>Tadhaghatbu </em>ertinya berjejal-jejalan. <em>Almaja'ah </em>ialah kelaparan, dengan fathahnya mim. <em>Al-khamash </em>dengan   fathahnya kha' mu'jamah dan mim, ertinya ialah lapar. <em>Inkafa'tu </em>ertinya   saya balik dan kembali. <em>Albuhaimah </em>dengan dhammahnya ba' adalah   tash-ghirnya lafaz bahmah, iaitu kambing betina, yakni <em>al'anaq </em>dengan   fathahnya 'ain. <em>Addajin </em>iaitu binatang yang sudah lulut di rumah. <em>Assur </em>ialah makanan yang diundanglah untuk memakannya itu beberapa orang   dan kata ini adalah dari bahasa Parsi - Iran. <em>Hayyahalan </em>ertinya   marilah.</p>
<p>Ucapannya <em>bika wa bika </em>ertinya bahawa isterinya itu membantah suaminya serta   memakinya kerana ia meyakinkan bahawa makanan yang dimilikinya itu tentu tidak   cukup untuk orang-orang sebanyak itu. Jadi wanita itu merasa malu dan agaknya   tersamarlah untuknya apa yang dijadikan kemuliaan oleh Allah Subhanahu wa Ta'ala   kepada NabiNya s.a.w. dari mu'jizat yang nyata dan pertanda yang jelas itu. <em>Basaqa </em>sama dengan <em>basbaqa </em>atau <em>bazaqa </em>yakni meludah dan   ini ada tiga lughatnya, <em>amada </em>dengan fathahnya mim yakni sengaja atau   bermaksud <em>Iqdabl </em>ertinya ciduklah,sedang <em>atmiqdahab </em>ertinya ceduk   atau gayung, <em>tagbitbtbu </em>ertinya bahawa kerana mendidihnya itu keluarlah   suaranya.</p>
<p>Wallahu   a'lam.</p>
<p> </p>
<p>519. Dari Anas r.a.,   katanya: "Abu Thalhah berkata kepada Ummu Sulaim: "Saya mendengar suara   Rasulullah s.a.w. itu lemah sekali dan saya mengetahui bahawa beliau adalah   dalam keadaan lapar. Maka dari itu, apakah engkau tidak mempunyai sesuatu untuk   dimakan?" Ummu Sulaim lalu mengeluarkan beberapa bulatan dari gandum, kemudian   ia mengambil kerudungnya, kemudian ia melipatkan roti dengan sebahagian kerudung   tadi, lalu memasukkannya di bawah bajuku dan mengembalikannya padaku dengan   sebahagian lagi - maksudnya bahawa Ummu Sulaim itu melipat roti dengan   sebahagian kerudung dan dengan sebahagiannya lagi dilipatkan untuk Anas.   Seterusnya Ummu Sulaim menyuruh saya - Anas - untuk menemui Rasulullah s.a.w.,   lalu saya pergi dan saya menemui Rasulullah s.a.w. sedang duduk di dalam masjid   disertai oleh orang-orang banyak. Seterusnya lalu saya berdiri di muka   orang-orang itu, kemudian Rasulullah s.a.w. bersabda: "Adakah engkau diutus oleh   Abu Thalhah." Saya menjawab: "Ya." Beliau bersabda lagi: "Apakah untuk sesuatu   makanan?" Saya menjawab: "Ya." Kemudian Rasulullah s.a.w. bersabda kepada   sahabat-sahabatnya yang ada di masjid: "Berdirilah engkau semua dan   berangkatlah." Saya juga berangkat mengikuti mereka itu, sehingga datanglah saya   kepada Abu Thalhah, lalu saya memberitahukan padanya - bahawa Nabi s.a.w.   mengajak orang banyak. Abu Thalhah berkata: "Hai Ummu Sulaim.   Rasulullah s.a.w. telah datang dengan orang-orang banyak, sedangkan kita tidak   mempunyai sesuatu untuk memberi makanan kepada mereka semuanya itu." Isterinya   berkata: "Allah dan RasulNya adalah lebih mengetahui itu." Abu Thalhah lalu   berangkat sehingga bertemu dengan Rasulullah s.a.w., kemudian berhadapanlah   Rasulullah s.a.w. dengannya sehingga keduanya itu masuk rumah. Selanjutnya   Rasulullah bersabda: "Bawa saya kemari apa yang engkau punyai, hai Ummu Sulaim."   Wanita itu datang dengan roti tersebut di atas, lalu Rasulullah s.a.w. menyuruh   supaya dipotong-potongkan dan Ummu Sulaim memeraskan di atas roti itu suatu   tempat berisi samin, maka itulah yang merupakan lauknya. Kemudian Rasulullah   s.a.w. bersabda sekehendak yang beliau sabdakan, selanjutnya lalu bersabda pula:   "Izinkanlah masuk sepuluh orang." Orang sepuluh itu diizinkan masuk lalu mereka   semuanya makan sehingga kenyang, lalu keluarlah setelah itu. Seterusnya beliau   bersabda lagi: "Izinkanlah masuk sepuluh orang lagi." Orang sepuluh itu   diizinkan lalu mereka makan sehingga kenyang kemudian keluarlah mereka itu pula.   Beliau s.a.w. bersabda lagi: "Izinkanlah masuk sepuluh orang lagi." Demikianlah   sehingga seluruh kaum - yakni yang menyertai Nabi s.a.w. dari masjid - dapat   makan sehingga kenyang semuanya, sedangkan jumlah kaum itu ada tujuh puluh atau   delapan puluh orang." (Muttafaq 'alaih)</p>
<p>Dalam   riwayat lain disebutkan: "Maka tidak henti-hentinya beliau s.a.w. memasukkan   sepuluh orang dan mengeluarkan sepuluh orang, sehingga tidak seorang pun yang   tertinggal, melainkan ia tentu telah makan sehingga kenyang, kemudian   dikumpulkanlah kelebihan makanan itu, tetapi tiba-tiba banyaknya makanan   tersebut adalah sama seperti keadaan ketika orang-orang banyak belum makan   daripadanya itu."</p>
<p>Dalam   riwayat lain disebutkan pula: "Maka makanlah orang-orang itu sepuluh orang demi   sepuluh orang, sehingga yang sedemikian itu dilaksanakan untuk sebanyak lapan   puluh orang. Kemudian Nabi s.a.w. makanlah setelah orang-orang itu semuanya,   juga semua keluarga rumah dan mereka masih meninggalkan sisa   pula."</p>
<p>Dalam   riwayat lain lagi dikatakan: "Kemudian mereka masih meninggalkan sisa yang cukup   untuk disampaikan kepada tetangganya."</p>
<p>Dalam   riwayat lainnya lagi dikatakan:</p>
<p>Dari Anas   r.a., katanya: "Saya datang kepada Rasulullah s.a.w. pada suatu hari, kemudian   saya menemui beliau s.a.w. itu sedang duduk dengan sahabat-sahabatnya dan di   perutnya diikatkanlah dengan suatu ikatan - seperti batu dan lain-lain untuk   menahan lapar. Lalu saya bertanya kepada salah seorang sahabatnya: "Mengapa   Rasulullah s.a.w. mengikat perutnya." Orang-orang sama berkata: "Kerana lapar."   Oleh sebab itu saya lalu pergi kepada Abu Thalhah, iaitu suaminya Ummu Sulaim   binti Milhan, kemudian saya berkata: "Aduh bapa, saya sungguh-sungguh telah   melihat Rasulullah s.a.w. mengikat perutnya dengan suatu ikatan, lalu saya   bertanya kepada sebahagian sahabat-sahabatnya dan mereka mengatakan bahawa hal   itu kerana beliau lapar." Abu Thalhah lalu masuk menemui ibuku - yakni Ummu   Sulaim, kemudian bertanya: "Adakah sesuatu - yang dapat dimakan?" Ummu Sulaim   menjawab: "Ya, ada. Saya mempunyai beberapa potong roti dan beberapa buah kurma.   Jika Rasulullah s.a.w. datang ke tempat kita sendirian, tentu dapatlah kita   mengenyangkan beliau itu, tetapi jikalau beliau datang dengan disertai orang   lain, maka makanan kita terlampau sedikit untuk dimakan orang-orang itu."   Seterusnya Anas menyebutkan kelengkapan Hadis ini.</p>
<p>
  <center>
    </center>

  </div>      
		   
	</div>
    
   
<div id="footer">
<div id="footerbox">

</div>
</div> 


</body>
</html>