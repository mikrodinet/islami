<!doctype html>
<html>
<head>
<meta charset="utf-8">
<title>Riyadhus Sholihin</title>
<meta name="viewport" content="width=device-width, initial-scale=1"> 
<link href="style.css" rel="stylesheet" type="text/css">
</head>

<body>

     <div id="header">
    <a href="index.html"><img src="images/arrowback.png" class="menu"></a>

<div id="headbox"><h2> <p align="center"><font color="400000">Riyadhus Sholihin</font></h2></div>
</div>
  <p>
 <p style="text-align:justify">
    
	 	
 <font color="#400000"><div id="single">
 <center><h3><b><I>  Mengharapkan </I></b></h3></center><hr font color="#400000">  
 
<!--** isi content ** -->

<p><SPAN lang="EN-US">Allah Ta'ala berfirman:</SPAN></p>
<p><em><SPAN lang="EN-US">"Katakantah, hai hamba-hambaKu yang melampaui batas dalam   mencelakakan dirinya sendiri - yang berlebih-lebihan dalam melakukan   kemaksiatan, janganlah engkau semua berputus asa dari rahmat Allah - yakni dari   pengampunanNya, sesungguhnya Allah itu dapat mengampuni segala macam dosa,   sesungguhnya Dia adalah Maha Pengampun lagi Penyayang."</SPAN><SPAN lang="EN-US"> </SPAN></em><SPAN lang="EN-US">(az-Zumar:   53)</SPAN></p>
<p><SPAN lang="EN-US">Allah Ta'ala berfirman pula:</SPAN></p>
<p><em><SPAN lang="EN-US">"Dan Kami tidak akan memberikan pembalasan, melainkan kepada orang   yang sangat keras kepala." </SPAN></em><SPAN lang="EN-US">(Saba':   17)</SPAN></p>
<p><SPAN lang="EN-US">Allah Ta'ala berfirman pula:</SPAN></p>
<p><em><SPAN lang="EN-US">"Sesungguhnya telah diwahyukan kepada kami bahawa siksaan itu adalah   untuk orang yang mendustakan dan membelakang tidak suka menerima petunjuk   Allah." </SPAN></em><SPAN lang="EN-US">(Thaha: 48)</SPAN></p>
<p><SPAN lang="EN-US">Juga Allah Ta'ala berfirman:</SPAN></p>
<p><em><SPAN lang="EN-US">"Dan rahmatKu melebar - meliputi - segala sesuatu." </SPAN></em><SPAN lang="EN-US">(al-A'raf:   156)</SPAN></p>
<p><strong><SPAN lang="EN-US">Keterangan:</SPAN></strong></p>
<p><SPAN lang="EN-US">Judul dalam bab ini ialah "Mengharapkan", maksudnya mengharapkan agar   supaya kita mendapatkan keredhaan, kerahmatan, kasih sayang serta pengampunan   dari Allah Ta'ala.</SPAN></p>
<p><SPAN lang="EN-US">Seseorang yang mengharapkan sebagaimana di atas itu dari Allah Ta'ala   ada kalanya disertai dengan amal perbuatan yang menyebabkan dapat dikabulkan   permohonannya itu oleh Allah, tetapi ada pula yang tidak disertai apa-apa. Jadi   hanya mengharapkan saja tanpa berbuat sesuatu yang menyebabkan terkabulnya.   Mengharapkan sebagaimana yang tersebut pertama itu disebut <em>Raja' </em>sedang   yang kedua disebut <em>Tamanni.</em></SPAN></p>
<p><SPAN lang="EN-US">Secara ringkasnya, apabila kita mengharapkan keselamatan di dunia dan   akhirat dan kita sertai amal perbuatan yang nyata, memenuhi apa-apa yang   diperintahkan oleh Allah, meninggalkan apa-apa yang dilarang olehNya, segala   kewajipan yang dibebankan kepada kita, baik terhadap Allah, mahupun terhadap   masyarakat kita penuhi maka insya Allah terkabullah harapan kita dan di akhirat   akan kita temui pula pahalanya yakni masuk dalam syurga. Sebaliknya kalau semua   itu tidak kita laksanakan, apalagi jika ditambah dengan mengerjakan kemungkaran   dan kemaksiatan, kemudian mengharapkan pengampunan Allah, maka jangan diharap   akan dikabulkan bahkan sebaliknya, iaitu di dunia hati kita tidak tenang dan   selalu gelisah, sedang azab Allah di akhirat sudah menanti-nantikan iaitu   dilemparkan ke dalam api neraka.</SPAN></p>
<p><SPAN lang="EN-US">Jadi yang wajib kita lakukan ialah <em>Raja' </em>dan bukannya <em>Tamanni.</em></SPAN></p>
<p> </p>
<p><SPAN lang="EN-US">411. Dari 'Ubadah bin ash-Shamit r.a., katanya: "Rasulullah s.a.w.   bersabda:</SPAN></p>
<p><SPAN lang="EN-US">"Barangsiapa yang menyaksikan bahawasanya tiada Tuhan melainkan Allah   yang Maha Esa, tiada sekutu bagiNya,dan bahawasanya Muhammad adalah hambaNya   serta RasulNya, dan bahawasanya Isa adalah hamba Allah dan RasulNya serta   kalimatNya diberikan kepada Maryam - kerana wujudnya itu tanpa ayah, juga   sebagai ruh daripadaNya - kerana dapat menghidupkan orang yang mati dengan izin   Allah, menyaksikan pula bahawa syurga dan neraka itu benar adanya, maka orang   yang sedemikian itu akan dimasukkan oleh Allah ke dalam syurga sesuai dengan   amalan yang dilakukan olehnya."(Muttafaq 'alaih)</SPAN></p>
<p><SPAN lang="EN-US">Dalam riwayat Muslim disebutkan: "Barangsiapa yang menyaksikan   bahawasanya tiada Tuhan melainkan Allah dan bahawasanya Muhammad adalah   Rasulullah maka Allah mengharamkan ia masuk neraka."</SPAN></p>
<p> </p>
<p><SPAN lang="EN-US">412. Dari Abu Zar r.a., katanya: "Nabi s.a.w. bersabda: "Allah   Azzawajalla berfirman - dalam Hadis Qudsi: "Barangsiapa yang datang -   mengerjakan - kebaikan, maka baginya adalah pahala sepuluh kali lipatnya atau   Aku tambahkan dan barangsiapa yang datang - melakukan - keburukan balasannya   keburukan ialah keburukan yang seperti itu atau Aku ampunkan dosanya.   Barangsiapa yang mendekat padaKu sejengkal, maka Aku mendekat padanya sehasta,   barangsiapa yang mendekat padaKu sehasta, maka Aku mendekat padanya sedepa.   Barangsiapa yang datang di tempatKu dengan berjalan, maka Aku akan mendatanginya   dengan bergegas-gegas. Barangsiapa yang menemui Aku dengan membawa kesalahan   hampir sepenuh bumi, maka asalkan ia tidak menyekutukan sesuatu denganKu, tentu   Aku akan menemuinya dengan pengampunan sebanyak kesalahan yang dilakukan   olehnya." (Riwayat Muslim)</SPAN></p>
<p><SPAN lang="EN-US">Makna Hadis di atas ialah barangsiapa yang mendekat kepadaKu dengan   melakukan ketaatan, maka Aku akan mendekatinya dengan memberikan kerahmatanKu,   jikalau itu ditambah oleh orang itu, maka kerahmatan itu pun Kutambahkan.   Jikalau seseorang itu datang padaKu dengan berjalan dan bergegas-gegas dalam   melakukan ketaatan padaKu, maka Aku akan mendatanginya dengan bergegas-gegas   pula yakni bahawa Aku akan menuangkan padanya kerahmatan yang berlimpah-ruah dan   Aku mendahuluinya untuk melakukan itu dan Aku tidak memerlukan supaya ia   berjalan terlalu banyak untuk dapat sampai kepada yang dimaksudkan   itu.</SPAN></p>
<p><em><SPAN lang="EN-US">Qurabul ardhi </SPAN></em><SPAN lang="EN-US">dengan dhammahnya qaf   dan ada yang mengatakan dengan kasrahnya, tetapi dengan dhammah adalah lebih   shahih dan lebih tersohor, sedang maknanya ialah sesuatu yang hampir sepenuh   bumi. Wallahu a'lam.</SPAN></p>
<p> </p>
<p><SPAN lang="EN-US">413. Dari Jabir r.a., katanya: "Ada seorang A'rab - orang Arab dari   pedalaman - datang kepada Nabi s.a.w., lalu berkata: "Ya Rasulullah, apakah dua   hal yang mewajibkan itu?" Beliau s.a.w. menjawab: "Barangsiapa yang mati tidak   menyekutukan sesuatu dengan Allah, maka masuklah ia dalam syurga - jadi ini yang   mewajibkan ia masuk syurga. Sebaliknya barangsiapa yang mati dan menyekutukan   sesuatu dengan Allah, maka masuklah ia dalam neraka - jadi ini yang mewajibkan   ia masuk neraka." (Riwayat Muslim)</SPAN></p>
<p> </p>
<p><SPAN lang="EN-US">414. Dari Anas r.a. bahawasanya Nabi s.a.w. dan Mu'az ada di   belakangnya sama-sama menaiki suatu kenderaan. Beliau s.a.w. bersabda: "Hai   Mu'az. Mu'az menjawab: "Labbaik, ya Rasulullah, wa sa'daik," - ini adalah   kata-kata mengiyakan bagi orang Arab yang amat sopan sekali.</SPAN></p>
<p><SPAN lang="EN-US">Beliau s.a.w. bersabda lagi: "Hai Mu'az. Mu'az menjawab: "Labbaik, ya   Rasulullah wa sa'daik." Beliau s.a.w. bersabda lagi: "Hai Mu'az. Mu'az menjawab:   "Labbaik, ya Rasulullah wa sa'daik." Tiga kali banyaknya. Selanjutnya beliau   s.a.w. bersabda: "Tiada seorang hamba pun yang menyaksikan bahawasanya tiada   Tuhan melainkan Allah dan bahawasanya Muhammad adalah hamba Allah dan RasulNya,   dengan penuh keyakinan dalam hatinya, melainkan Allah akan mengharamkan orang   itu masuk ke dalam neraka." Mu'az berkata: "Ya Rasulullah, bukankah lebih baik   jikalau berita ini saya khabarkan kepada seluruh manusia, supaya mereka itu ikut   bergembira." Beliau s.a.w. menjawab: "Kalau itu diberitahukan tentu orang-orang   akan hanya bertawakal saja - yakni tanpa beramal ibadat dan merasa akan selamat   dengan ucapan syahadat belaka dan yang sedemikian tentulah salah jadinya. Oleh   sebab itu Mu'az memberitahukan sabda beliau s.a.w. ini sewaktu hendak matinya   saja kerana takut berdosa." (Muttafaq 'alaih)</SPAN></p>
<p><SPAN lang="EN-US">Perkataan Anas r.a.: <em>Ta-atstsuman i</em>aitu takut berdosa kerana   menyimpan ilmu ini - yakni apa-apa yang diterima dari Nabi s.a.w.   itu.</SPAN></p>
<p> </p>
<p><SPAN lang="EN-US">415. Dari Abu Hurairah r.a. atau dari Abu Said al-Khudri radhiallahu   'anhuma - yang merawikan Hadis ini ragu-ragu apakah dari Abu Hurairah atau dari   Abu Said, tetapi keragu-raguan semacam ini tidak membahayakan shahihnya Hadis   dalam diri sahabat, sebab semua itu adalah orang-orang adil, katanya: "Ketika   terjadi perang Tabuk, maka orang-orang sama menderita kelaparan, lalu mereka   berkata: "Ya Rasulullah bagaimana andaikata Tuan izinkan saja kita menyembelih   unta-unta kita, kemudian kita dapat bersama-sama makan dan berminyak - dengan   lemaknya. Rasulullah s.a.w. lalu bersabda: "Lakukanlah itu - yakni sembelihlah."   Kemudian datanglah Umar r.a. lalu berkata: "Ya Rasulullah, jikalau Tuan   membolehkan itu dilaksanakan, maka berkuranglah kenderaan yang dapat dinaiki,   tetapi panggillah orang-orang itu dengan membawa sisa-sisa bekalnya sendiri,   kemudian berdoalah kepada Allah untuk mereka agar mendapatkan keberkahan,   barangkali Allah akan memberikan keberkahan dalam makanan mereka." Rasulullah   s.a.w. lalu bersabda: "Ya." Beliau s.a.w. meminta didatangkan selembar kulit   kering kemudian dibeberkannya, lalu menyuruh orang-orang itu meletakkan   sisa-sisa bekalnya. Di situ ada seorang yang datang dengan membawa segenggam   gandum, yang lainnya datang dengan segenggam kurma, yang lainnya pula dengan   sekerat roti, sehingga berkumpullah di atas kulit tadi sekadar makanan yang amat   sedikit. Selanjutnya Rasulullah mendoakan agar makanan itu mendapatkan   keberkahan Allah, lalu beliau s.a.w. bersabda: "Ambillah itu di masing-masing   wadahmu." Orang-orang sama mengambilnya di wadahnya sendiri-sendiri sehingga   tidak sebuah wadah pun yang mereka tinggalkan di kalangan tentera itu melainkan   sudah diisi penuh-penuh. Mereka dapat makan sampai kenyang dan masih ada sisa   kelebihannya. Seterusnya Rasulullah s.a.w. bersabda: "Saya menyaksikan bahawa   tiada Tuhan melainkan Allah dan bahawasanya saya adalah Rasulullah. Tiada   seseorang hamba pun yang menemui kedua kalimat syahadat itu - setelah matinya   nanti, sedangkan ia tidak ragu-ragu, lalu ditolak dari masuk syurga - maksudnya   orang yang diketahui mempunyai keyakinan yang mantap mengenai dua kalimat   syahadat itu, pasti tidak terhalang untuk masuk syurga." (Riwayat   Muslim)</SPAN></p>
<p> </p>
<p><SPAN lang="EN-US">416. Dari 'Itban bin Malik r.a., ia adalah salah seorang yang ikut   menyaksikan perang Badar, katanya: "Saya bersembahyang sebagai imam untuk kaumku   iaitu Bani Salim. Antara tempatku dengan tempat mereka itu dihalang-halangi oleh   sebuah lembah yang jikalau banyak turun hujan, maka sukar saya melaluinya untuk   menuju ke masjid mereka itu. Oleh sebab itu saya datang kepada Rasulullah   s.a.w., lalu saya berkata kepadanya: "Sesungguhnya saya ini sudah kurang terang   penglihatanku dan sesungguhnya lembah yang ada di antara tempatku dengan tempat   kaumku itu mengalir airnya jikalau banyak hujan datang, maka sukarlah bagiku   untuk melaluinya. Jadi saya ingin sekali jikalau Tuan mendatangi tempatku lalu   bersembahyang di suatu tempat di rumahku, yang seterusnya akan saya gunakan   sebagai tempat bersembahyang." Rasulullah s.a.w. bersabda: "Akan saya lakukan   permintaanmu itu." Maka besoknya datanglah Rasulullah s.a.w. di tempatku.bersama   Abu Bakar r.a. sesudah tinggi hari - yakni tengah siang. Rasulullah s.a.w.   meminta izin masuk lalu saya izinkan, tetapi beliau tidak suka duduk sehingga   akhirnya berkata: "Di manakah tempat yang engkau inginkan supaya saya   bersembahyang di rumahmu ini?" Saya menunjukkan pada suatu tempat yang saya   inginkan supaya beliau bersembahyang di rumahmu ini?" Saya menunjukkan pada   suatu tempat yang saya inginkan supaya beliau bersembahyang di situ. Rasulullah   s.a.w. lalu berdiri, kemudian bertakbir dan kita berbaris di belakangnya. Beliau   s.a.w. bersembahyang dua rakaat kemudian bersalam dan kita pun bersalam pula   ketika beliau bersalam. Seterusnya beliau s.a.w. saya tahan untuk makan hidangan   berupa khazirah yang sengaja dibuat untuk menghormatinya. Penduduk desa itu sama   mendengar bahawasanya Rasulullah ada di rumahku, Lalu banyaklah orang-orang yang   berkumpul dari para penduduknya itu sehingga banyaklah kaum lelaki di rumahku   itu. Kemudian ada seorang lelaki berkata: "Apakah yang dikerjakan Malik itu,   saya tidak mengetahuinya." Orang lelaki lain berkata: "Ia memang seorang munafik   yang tidak cinta kepada Allah dan RasulNya." Rasulullah s.a.w. lalu bersabda:   "Janganlah berkata sedemikian itu. Tidakkah engkau ketahui bahawa ia mengucapkan   La ilaha illallah, yang dengan itu semata-mata mencari keredhaan Allah Ta'ala?"   Orang itu berkata: "Allah dan RasulNya adalah lebih mengetahui. Adapun kita,   maka demi Allah, tidak pernah kita mengetahui akan kecintaannya dan   tidak   pula   pembicaraannya     melainkan   condong   kepada     kaum munafik saja. "Rasulullah s.a.w. lalu bersabda: "Sesungguhnya Allah   mengharamkan untuk masuk neraka orang yang mengucapkan La ilaha illallah yang   dengannya itu ia mencari semata-mata keredhaan Allah." (Muttafaq   'alaih)</SPAN></p>
<p><em><SPAN lang="EN-US">'Itban </SPAN></em><SPAN lang="EN-US">dengan kasrahnya 'ain   muhmalah dan sukunnya ta' mutsannat, yakni bertitik dua di atas dan sesudahnya   itu ada ba' muwahhadah.</SPAN></p>
<p><em><SPAN lang="EN-US">Khazirah </SPAN></em><SPAN lang="EN-US">dengan kha' mu'jamah   dan zai ialah tepung yang dimasak dengan lemak. Adapun <em>tsaba rijalun </em>dengan tsa' mutsallatsah ertinya ialah datang dan berkumpul semua   orang-orang lelaki itu.</SPAN></p>
<p> </p>
<p><SPAN lang="EN-US">417. Dari Umar bin Alkhaththab r.a., katanya: "Kepada Rasulullah   s.a.w. disampaikanlah tawanan perang. Tiba-tiba ada seorang wanita dari golongan   kaum tawanan itu berjalan ketika menemukan seorang anak yang juga termasuk dalam   kelompok tawanan tadi. Wanita itu lalu mengambil anak tersebut lalu   diletakkannya pada perutnya, kemudian disusuinya. Rasulullah s.a.w. lalu   bersabda: "Adakah engkau semua dapat mengira-ngirakan bahawa wanita ini akan   sampai hati meletakkan anaknya dalam api?" Kita - yakni para sahabat - menjawab:   "Tidak, demi Allah - maksudnya wanita yang begitu sayang pada anaknya, tidak   mungkin akan sampai meletakkan anaknya dalam api." Selanjutnya beliau s.a.w.   bersabda: "Nescayalah Allah itu lebih kasih sayang kepada sekalian   hamba-hambaNya daripada kasih sayangnya wanita ini kepada anaknya." (Muttafaq   'alaih)</SPAN></p>
<p> </p>
<p><SPAN lang="EN-US">418. Dari Abu Hurairah r.a., katanya: "Rasulullah s.a.w.   bersabda:</SPAN></p>
<p><SPAN lang="EN-US">"Ketika Allah menciptakan semua makhluk, maka ditulislah olehNya   dalam suatu kitab, maka kitab itu ada di sisiNya di atas 'arasy, yang isinya:   Bahawasanya kerahmatanKu itu dapat mengalahkan kemurkaanKu." Dalam riwayat lain   disebutkan: "Telah mengalahkan kemurkaanKu" dan dalam riwayat lainnya lagi   disebutkan: "Telah mendahului kemurkaanKu." - maksudnya bahawa kerahmatan itu   jauh lebih besar daripada kemurkaanNya. (Muttafaq 'alaih)</SPAN></p>
<p><strong><SPAN lang="EN-US">Keterangan:</SPAN></strong></p>
<p><SPAN lang="EN-US">Maksudnya "KerahmatanKu itu mengalahkan atau mendahului kemurkaanKu"   itu ialah bahawa kemurkaan Allah Ta'ala ataupun keredhaanNya itu kembali kepada   pengertian iradah yakni kehendak Allah sendiri. Jadi sudah menjadi kehendak   Allah bahawa pahala itu tentulah diberikan kepada orang yang mentaatiNya,   sedangkan seseorang hamba Allah yang memperolehi kemuliaan dari Allah itu   bererti mendapatkan keredhaan serta kerahmatanNya. Sebaliknya jika Allah   berkehendak menyiksa orang yang melakukan kemaksiatan itu pun sudah sepatutnya,   sedang kehinaan yang diterima oleh manusia semacam itulah yang dinamakan   kemurkaan Allah. Jadi pengertian mendahului dan mengalahkan di sini ialah kerana   banyaknya kerahmatan dan apa saja yang terkandung dalam makna rahmat atau kasih   sayang Allah itu.</SPAN></p>
<p><SPAN lang="EN-US"> </SPAN></p>
<p>419. Dari   Abu Hurairah r.a. pula, katanya: "Saya mendengar Rasulullah s.a.w.   bersabda:</p>
<p>"Allah   menjadikan kerahmatan itu sebanyak seratus bahagian, olehNya ditahanlah yang   sembilan puluh sembilan dan diturunkanlah ke bumi yang satu bahagian saja. Maka   dari kerahmatan yang satu bahagian itu sekalian makhluk dapat saling   sayang-menyayangi, sehingga seekor binatang pun pasti mengangkat kakinya dari   anaknya kerana takut kalau akan mengenai - menginjak - anaknya   itu."</p>
<p>Dalam   riwayat lain disebutkan:</p>
<p>Sesungguhnya Allah Ta'ala   memiliki sebanyak seratus kerahmatan dan olehNya diturunkanlah satu bahagian   dari seratus kerahmatan itu untuk diberikan kepada golongan jin, manusia,   binatang dan segala yang merayap. Maka dengan satu kerahmatan itu mereka dapat   saling kasih-mengasihi, dengannya pula dapat sayang menyayangi, bahkan dengannya   pula binatang buas itu menaruh hiba hati kepada anaknya. Allah mengakhirkan yang   sembilan puluh sembilan kerahmatan itu yang dengannya Allah akan merahmati   hamba-hambaNya pada hari kiamat." (Muttafaq 'alaih)</p>
<p>Juga   diriwayatkan Hadis seperti itu dari riwayat Salman al-Farisi r.a., katanya:   "Rasulullah s.a.w. bersabda:</p>
<p>"Sesungguhnya Allah itu   memiliki seratus kerahmatan, maka di antara seratus itu ada satu bahagian   kerahmatan yang dengannya sekalian makhluk dapat saling kasih-mengasihi antara   sesamanya, sedang yang sembilan puluh sembilan untuk hari kiamat   nanti."</p>
<p>Dalam   riwayat lain disebutkan:</p>
<p>"Sesungguhnya Allah itu di   waktu menciptakan semua langit dan bumi, diciptakan pula olehNya seratus   kerahmatan, setiap kerahmatan itu dapat merupakan tutup yang memenuhi alam di   antara langit dan bumi. <A href="#18">[43]</A> Kemudian dari seratus tadi yang   satu kerahmatan dijadikan untuk diletakkan di bumi, maka dengan satu kerahmatan   inilah seseorang ibu dapat mengasihi anaknya, binatang buas dan burung,   sebahagian kepada setengah yang lainnya. Selanjutnya apabila telah tiba hari   kiamat, Allah akan menyempurnakan dengan kerahmatan ini - yakni dilengkapkan   menjadi seratus penuh."</p>
<p> </p>
<p>420. Dari   Abu Hurairah r.a. pula dari Nabi s.a.w. dalam suatu riwayat yang diceritakannya   dari Tuhannya yakni Allah Ta'ala sabdanya:</p>
<p>"Jikalau   seseorang hamba itu melakukan sesuatu dosa lalu ia berkata: "Ya Allah, ampunilah   dosaku," maka berfirmanlah Allah Tabaraka wa Ta'ala: "HambaKu melakukan sesuatu   yang berdosa, lalu ia mengerti bahawa ia mempunyai Tuhan yang dapat mengampuni   dosa dan dapat pula memberikan hukuman sebab adanya dosa itu." Kemudian apabila   hamba itu mengulangi untuk berbuat dosa lagi, lalu ia berkata: "Ya Tuhanku,   ampunilah dosaku," maka Allah Tabaraka wa Ta'ala berfirman: "HambaKu melakukan   sesuatu yang berdosa lagi, tetapi ia tetap mengetahui bahawa ia mempunyai Tuhan   yang dapat mengampuni dosa dan dapat pula memberikan hukuman sebab adanya dosa   itu." Seterusnya apabila hamba mengulangi dosa lagi lalu berkata: "Ya Tuhanku,   ampunilah dosaku," maka Allah Tabaraka wa Ta'ala berfirman: "HambaKu berbuat   dosa lagi, tetapi ia mengetahui bahwa ia mempunyai Tuhan yang dapat mengampuni   dosa dan dapat pula memberikan hukuman sebab adanya dosa itu. Aku telah   mengampuni dosa hambaKu itu, maka hendaklah ia berbuat sekehendak hatinya."   (Muttafaq 'alaih)</p>
<p>Firman   Allah Ta'ala: <em>Falyaf'al </em>ma-sya'a yakni bolehlah ia mengerjakan sekehendak   hatinya itu maksudnya ialah selama melakukan yang sedemikian itu yakni melakukan   dosa lalu segera bertaubat, maka Aku - Allah - mengampuninya, sebab sesungguhnya   taubat itu dapat melenyapkan dosa-dosa yang sebelumnya.</p>
<p> </p>
<p>421. Dari   Abu Hurairah r.a. pula, katanya: "Rasulullah s.a.w. bersabda: "Demi Zat yang   jiwaku ada di dalam genggaman kekuasaanNya, andaikata engkau semua tidak ada   yang melakukan dosa, nescayalah Allah akan melenyapkan engkau semua, lalu   mendatangkan suatu kaum lain yang melakukan dosa kemudian mereka meminta   pengampunan kepada Allah Ta'ala, lalu Allah mengampuni mereka itu." (Muttafaq   'alaih)</p>
<p> </p>
<p>422. Dari   Abu Ayyub, iaitu Khalid bin Zaid r.a., katanya: "Saya mendengar Rasulullah   s.a.w. bersabda:</p>
<p>"Andaikata engkau semua tidak   ada yang melakukan dosa, nescayalah Allah akan menciptakan suatu makhluk baru   yang melakukan dosa, lalu mereka memohonkan pengampunan padaNya, kemudian Allah   mengampuni mereka itu." (Riwayat Imam Muslim)</p>
<p> </p>
<p>423. Dari   Abu Hurairah r.a., katanya: "Kita semua pada suatu ketika duduk-duduk   bersama-sama Rasulullah s.a.w., juga menyertai kita Abu Bakar dan Umar   radhiallahu 'anhuma dalam suatu kelompok - antara tiga sampai sembilan orang.   Kemudian berdirilah Rasulullah s.a.w. meninggalkan kita semua, tetapi agak   lambat datangnya kembali. Kita semua takut kalau-kalau akan terputuskan dari   kita - maksudnya kalau memperolehi bahaya, maka dari itu kita semua menjadi   takut dan kita pun berdiri. Saya - yakni Abu Hurairah r.a. - adalah pertama-tama   orang yang merasa takut itu. Maka keluarlah saya untuk mencari Rasulullah   s.a.w., sehingga sampailah saya di suatu dinding milik orang Anshar - Abu   Hurairah lalu menceriterakan Hadis ini yang agak panjang, sehingga pada sabda   Nabi s.a.w., iaitu Rasulullah s.a.w. bersabda: "Pergilah, maka setiap orang yang   engkau temui di balik dinding ini, asalkan ia menyaksikan bahawa tiada Tuhan   melainkan Allah dengan hatinya yang benar-benar meyakinkan sedemikian itu, maka   berilah khabar gembira bahawa ia akan masuk syurga." (Riwayat   Muslim)</p>
<p> </p>
<p>424. Dari   Abdullah bin 'Amr bin al-'Ash radhiallahu 'anhuma bahawasanya Nabi s.a.w.   membaca firman Allah Azzawajalla mengenai riwayat Nabi Ibrahim a.s., iaitu -   yang ertinya: "Ya Tuhanku, sesungguhnya berhala-berhala itu menyesatkan   sebahagian besar manusia, maka barangsiapa yang mengikuti aku, maka sesungguhnya   ia adalah termasuk dalam golonganku," sampai akhirnya ayat. <A href="#18">[44]</A> Nabi Isa a.s. - juga diceriterakan dalam firman Allah yang   ertinya: "Jikalau Engkau - ya Tuhan - menyiksa mereka, maka sesungguhnya mereka   itu adalah hamba-hambaMu sendiri dan jikalau Engkau memberi pengampunan kepada   mereka, maka sesungguhnya Engkau adalah Maha Mulia lagi Bijaksana. <A href="#18">[45]</A> Beliau s.a.w. lalu mengangkat kedua tangannya dan berdoa:   "Ya Allah, ummatku, ummatku," dan terus menangis. Kemudian Allah Azza wa jalla   berfirman: "Hai Jibril, pergilah ke Muhammad - dan Tuhanmu sebenarnya adalah   lebih mengetahui sebabnya - lalu tanyakan-lah padanya, apa yang menyebabkan ia   menangis?" Nabi s.a.w. didatangi oleh Jibril lalu Rasulullah s.a.w.   memberitahukan apa yang telah diucapkannya, sedangkan Allah adalah lebih Maha   Mengetahui. Kemudian Allah Ta'ala berfirman: "Hai Jibril, pergilah ke Muhammad   dan katakanlah: "Sesungguhnya Kami akan memberikan keredhaan pada ummatmu dan   Kami tidak akan membuat keburukan padamu - yakni membuat engkau menjadi susah."   (Riwayat Muslim)</p>
<p> </p>
<p>425. Dari   Mu'az bin Jabal r.a., katanya: "Saya ada di belakang Nabi s.a.w. ketika menaiki   seekor keledai, lalu beliau s.a.w. bertanya: "Hai Mu'az, adakah engkau tahu,   apakah haknya Allah atas sekalian hambaNya dan apakah haknya hamba-hamba itu   atas Allah?" Saya menjawab: "Allah dan RasulNya adalah lebih mengetahui." Beliau   lalu bersabda: "Sesungguhnya haknya Allah atas semua hamba-hambaNya ialah supaya   mereka itu menyembahNya dan tidak menyekutukan sesuatu dengan Allah, sedang   haknya hamba-hamba atas Allah ialah Allah tidak akan menyiksa siapa saja yang   tidak menyekutukan sesuatu dengan Allah itu." Saya lalu berkata: "Bukankah baik   sekali jikalau berita gembira ini saya beritahukan kepada seluruh manusia?"   Beliau s.a.w. bersabda: "Janganlah engkau memberitakan ini kepada mereka sebab   mereka nantinya akan menyerah bulat-bulat - tanpa suka beramal." (Muttafaq   'alaih)</p>
<p> </p>
<p>426. Dari   Albara' bin 'Azib radhiallahu 'anhuma dari Nabi s.a.w.,   sabdanya:</p>
<p>"Seorang   Muslim itu apabila ditanya dalam kubur, maka ia akan menyaksikan bahawasanya   tiada Tuhan melainkan Allah dan bahawa-sanya Muhammad adalah Rasulullah. Yang   sedemikian itu adalah sesuai dengan firmannya Allah Ta'ala - yang ertinya:   "Allah memberikan ketetapan kepada orang-orang yang beriman dengan ucapan yang   mantap, baik di dalam kehidupan dunia ini, mahupun dalam akhirat." (Muttafaq   'alaih)</p>
<p> </p>
<p>427. Dari   Anas r.a. dari Rasulullah s.a.w., sabdanya: "Sesungguhnya orang kafir itu   apabila melakukan sesuatu amal kebaikan, maka dengannya itu ditujukan untuk   didapatkannya sesuatu makanan di dunia - yakni tujuannya semata untuk   memperolehi rezeki di dunia saja, sedangkan orang mu'min, maka sesungguhnya   Allah Ta'ala memberikan simpanan untuknya berupa beberapa kebajikan di akhirat   dan diikutkan pula dengan memperolehi rezeki di dunia dengan sebab   ketaatannya."</p>
<p>Dalam   riwayat lain disebutkan:</p>
<p>"Sesungguhnya Allah tidak   menganiaya seseorang mu'min akan kebaikannya, dengannya itu akan diberikan   rezeki di dunia dan dengannya pula akan diberi balasan baik di akhirat. Ada pun   orang kafir, maka ia akan diberi makan - yakni rezeki - dengan kebaikan-kebaikan   yang merupakan hasil amalannya kerana Allah Ta'ala di dunia, sehingga apabila ia   telah menjadi - yakni memasuki - ke akhirat, maka sama sekali tidak ada lagi   kebaikan baginya yang dapat diberikan balasannya." (Riwayat   Muslim)</p>
<p> </p>
<p>428. Dari   Jabir r.a., katanya: "Rasulullah s.a.w. bersabda: "Perumpamaan shalat-shalat   lima waktu itu adalah seperti sungai yang mengalir secara melimpah-ruah pada   pintu rumah seseorang dari engkau semua. Ia mandi di situ setiap hari lima   kali." (Riwayat Muslim)</p>
<p> </p>
<p>429. Dari   Ibnu Abbas radhiallahu 'anhuma, katanya: "Saya mendengar Rasulullah s.a.w.   bersabda:</p>
<p>"Tiada   seorang muslim pun yang meninggal dunia, kemudian berdiri untuk menyembahyangi   jenazahnya itu sebanyak empat puluh orang yang semuanya tidak menyekutukan   sesuatu dengan Allah, melainkan Allah akan mengurniakan syafaat kepada orang   yang mati tadi." (Riwayat Muslim)</p>
<p> </p>
<p>430. Dari   Ibnu Mas'ud r.a., katanya: "Kita semua berada bersama-sama Rasulullah s.a.w.   dalam sebuah khemah, kira-kira ada empat puluh orang, lalu beliau s.a.w.   bersabda: "Relakah engkau semua jikalau engkau semua - ummat Muhammad semuanya   ini - menjadi seperempatnya ahli syurga?" Kita semua menjawab: "Ya." Beliau   s.a.w. bersabda pula: "Relakah engkau semua kalau menjadi sepertiga ahli   syurga." Kita semua menjawab: "Ya." Beliau s.a.w. lalu bersabda: "Demi Zat yang   jiwa Muhammad ada di dalam genggaman kekuasaanNya, sesungguhnya saya   mengharapkan kalau engkau semua itu akan menjadi setengahnya ahli syurga. Yang   sedemikian itu kerana sesungguhnya syurga itu tidak dapat dimasuki melainkan   oleh seseorang yang Muslim, sedangkan engkau semua bukanlah ahli kemusyrikan,   melainkan seperti rambut putih dalam kulit lembu yang hitam atau seperti rambut   hitam dalam kulit lembu yang merah." (Muttafaq 'alaih)</p>
<p> </p>
<p>431. Dari   Abu Musa al-Asy'ari r.a., katanya: "Rasulullah s.a.w.   bersabda:</p>
<p>"Jikalau   telah tiba hari kiamat, maka Allah menyerahkan kepada setiap orang Islam akan   seorang Yahudi atau Nasrani, lalu Allah berfirman: "Inilah hari kelepasanmu dari   neraka."</p>
<p>Dalam   riwayat lain disebutkan dari Abu Musa r.a. dari Nabi s.a.w.,   sabdanya:</p>
<p>"Pada   hari kiamat datanglah beberapa orang dari kaum Muslimin dengan membawa dosa   sebesar gunung-gunung, lalu diampunkanlah oleh Allah untuk mereka itu." (Riwayat   Muslim)</p>
<p>Sabda   Nabi s.a.w.: "Allah menyerahkan kepada setiap orang Islam akan seorang Yahudi   atau Nasrani, lalu Allah berfirman: "Ini hari kelepasanmu dari neraka,"ertinya   itu dijelaskan oleh Hadis Abu Hurairah r.a. iaitu:</p>
<p>"Setiap   orang itu mempunyai sebuah tempat di syurga dan sebuah tempat lagi di neraka.   Orang mu'min itu apabila telah masuk syurga, maka akan diikuti oleh orang kafir   untuk masuk dalam neraka sebab sebenarnya orang kafir itu memang berhak sekali   untuk menempati tempat di neraka itu sebab kekafirannya." Adapun erti <em>fakakuka, </em>ialah bahawasanya engkau itu sudah ditampakkan untuk masuk   neraka, tetapi hari inilah kelepasanmu dari neraka itu, sebab Allah Ta'ala telah   menentukan untuk neraka itu sejumlah isi yang akan menemuinya, maka jikalau kaum   kafirin telah memasuki neraka dengan sebab dosa-dosa serta kekafirannya, maka   berertilah bahawa peristiwa itu menjadi hari kelepasan kaum Muslimin dari siksa   neraka tadi.</p>
<p>Wallahu   a'lam.</p>
<p> </p>
<p>432. Dari   Ibnu Umar radhiallahu 'anhuma, katanya: "Saya mendengar Rasulullah s.a.w.,   bersabda:</p>
<p>"Di   dekatkanlah orang mu'min itu pada hari kiamat dari Tuhannya, <A href="#18">[46]</A> sehingga Allah meletakkan tutupNya atas orang mu'min tadi,   kemudian Allah menetapkan semua dosanya, tetapi Allah lalu berfirman: "Adakah   engkau mengerti tentang dosanya demikian? Tahukah engkau dosanya sedemikian   ini?" Orang itu menjawab: "Ya Tuhanku, saya tahu." Allah lalu berfirman:   "Sesungguhnya dosa-dosa itu telah Ku tutupi untukmu di dunia dan pada hari ini   Ku ampuni semuanya itu bagimu, kemudian diberikanlah catatan amalan   kebaikannya." (Muttafaq 'alaih)</p>
<p><em>Kanafuhu </em>ertinya tutup serta   rahmatNya.</p>
<p> </p>
<p>433. Dari   Ibnu Mas'ud r.a. bahawasanya ada seorang lelaki memberikan ciuman pada seseorang   wanita - bukan isterinya, lalu ia mendatangi Nabi s.a.w. kemudian memberitahukan   padanya akan halnya. Allah Ta'ala lalu menurunkan ayat - yang ertinya: "Dan   dirikanlah shalat pada kedua tepi siang hari dan sebahagian dari waktu malam.   Sesungguhnya kebaikan-kebaikan itu dapat melenyapkan keburukan-keburukan." Orang   itu lalu bertanya: "Apakah ayat itu untukku saja, ya Rasulullah?" Beliau s.a.w.   bersabda: "Untuk semua ummatku." (Muttafaq 'alaih)</p>
<p> </p>
<p>434. Dari   Anas r.a., katanya: "Ada seorang datang kepada Nabi s.a.w., lalu berkata: "Ya   Rasulullah, saya telah melakukan sesuatu yang wajib dikenakan had - hukuman,   maka laksanakanlah itu untukku." Waktu itu sudah tiba saatnya shalat, lalu ia   bersembahyang bersama Rasuluilah s.a.w. Selanjutnya setelah selesai shalatnya,   orang itu berkata lagi: "Ya Rasulullah, saya telah melakukan perbuatan yang   wajib dikenakan had, maka laksanakanlah itu untukku sesuai dengan kitabullah."   Beliau s.a.w. bertanya: "Apakah engkau telah melakukan shalat bersama kita   tadi?" Ia menjawab: "Ya." Beliau s.a.w. bersabda: "Telah diampunkan dosa itu   untukmu." (Muttafaq 'alaih)</p>
<p>Ucapan   orang yang berbunyi <em>Ashabtu haddan </em>itu ertinya ialah bahawa orang tadi   telah melakukan suatu kemaksiatan yang mewajibkan ia dita'zir. Jadi bukan   maksudnya itu merupakan had syar'i yang sebenar-benarnya seperti hadnya orang   berzina, minum arak atau selainnya itu, sebab had-had semacam ini tidak dapat   gugur hanya dengan melakukan shalat saja, juga bagi seseorang imam pemegang   kekuasaan negara - tidak boleh meninggalkan atau   mengabaikannya.</p>
<p> </p>
<p>435. Dari   Anas r.a. pula, katanya: "Rasulullah s.a.w. bersabda:</p>
<p>"Sesungguhnya Allah itu   nescayalah redha pada seseorang hambaNya, jikalau ia makan sesuatu makanan lalu   memuji kepada Allah kerana adanya makanan itu, atau minum suatu minuman lalu   memuji padanya kerana adanya minuman itu." (Riwayat Muslim)</p>
<p><em>Al-aklatu </em>dengan fathahnya hamzah,   ialah sekali makanan yang dilakukan seperti makan siang atau makan   malam.</p>
<p>Wallahu   a'lam.</p>
<p> </p>
<p>436. Dari   Abu Musa r.a. dari Nabi s.a.w., sabdanya: "Sesungguhnya Allah itu membeberkan   tanganNya - yakni kerahmatanNya - di waktu malam hari, supaya bertaubatlah orang   yang melakukan keburukan pada siang harinya, serta membeberkan tanganNya -   kerahmatanNya - di siang hari, supaya bertaubatlah orang yang melakukan   keburukan pada malam harinya. Hal in terus sampai matahari terbit dari arah   barat - maksudnya sampai dekat tibanya hari kiamat." (Riwayat   Muslim)</p>
<p> </p>
<p>437. Dari   Abu Najih iaitu 'Amr bin 'Abasah - dengan menggunakan 'ain dan ba' - Assulami   r.a., katanya: "Dahulu semasih saya berada di zaman Jahiliyah mengira bahawa   para manusia itu dalam kesesatan dan bahawasanya mereka itu tidak memperolehi   kemanfaatan apa-apa dalam hal mereka menyembah berhala-berhala itu. Kemudian   saya mendengar ada seseorang lelaki di Makkah yang memberitahukan berbagai   berita luarbiasa dan agung, lalu saya duduk di atas kenderaanku untuk bepergian,   kemudian datanglah saya pada orang itu. Tiba-tiba di kala itu Rasulullah s.a.w.   sedang bersembunyi - dari kaum kafirin dan musyrikin. Keadaan kaumnya adalah   berani-berani padanya - maksudnya: bukannya serba ketakutan semacam menghadapi   raja. Kemudian saya beramah-tamah - dengan seorang Quraisy, sehingga saya   memasuki kota Makkah. Kepada orang itu - yakni Rasulullah s.a.w. - saya   bertanya: "Siapakah anda?" Jawabnya: "Saya seorang Nabi." Saya bertanya lagi:   "Apakah Nabi itu." Jawabnya: "Saya diutus oleh Allah." Saya bertanya lagi:   "Dengan membawa ajaran apakah anda diutus?" Jawabnya: "Allah mengutus saya   dengan ajaran supaya mempereratkan kekeluargaan, mematahkan semua berhala dan   supaya hanya Allah jualah yang dimaha esakan serta tidak disekutukanlah sesuatu   denganNya." Saya bertanya pula: "Siapakah yang sudah menjadi peserta anda?"   Jawabnya: "Seorang merdeka dan seorang lagi hamba sahaya." Pada saat itu yang   telah menjadi pengikutnya ialah Abu Bakar dan Bilal radhiallahu 'anhuma.   Kemudian saya berkata: "Saya ingin menjadi pengikut anda." Jawabnya:   "Sesungguhnya anda tidak kuat untuk menjadi pengikutku pada saat sekarang ini.   Tidak anda ketahuikah bagaimana hal-ehwalku dan hal-ehwal para manusia ini -   yakni bahawa beliau s.a.w. selalu dikejar-kejar untuk disakiti. Tetapi sekarang   kembalilah ke tempat keluarga anda. Nanti jikalau anda telah mendengar tentang   diriku bahawa aku telah muncul - memperolehi kemenangan, maka datanglah   padaku."</p>
<p>Abu Najih   berkata: "Saya lalu pergi menemui keluargaku lagi. Rasulullah s.a.w. datang di   Madinah - setelah agak lama dari terjadinya peristiwa di atas. Saya masih berada   di kalangan keluargaku, lalu mulailah saya mencari-cari beberapa berita dan saya   bertanya kepada orang banyak ketika datangnya di Madinah, sehingga datanglah   kepadanya itu sekelompok dari penduduk Madinah. Saya bertanya kepada orang   Madinah: "Apakah yang dilakukan oleh lelaki - yakni Nabi s.a.w. - yang datang di   Madinah itu?" Orang-orang menjawab: "Orang-orang sama bergegas-gegas   menyambutnya. Kaumnya sendiri sudah menginginkan akan membunuhnya, tetapi mereka   tidak dapat melakukan yang sedemikian itu."</p>
<p>Selanjutnya datanglah saya di   Madinah dan saya masuk menghadap padanya. Kemudian saya berkata: "Ya Rasulullah,   adakah anda mengenal saya?" Beliau menjawab: "Ya, engkau yang menemui saya   dahulu di Makkah?" Saya berkata lagi: "Ya Rasulullah beritahukanlah padaku   tentang apa-apa yang dipelajarkan oleh Allah pada anda dan yang saya tidak   mengetahuinya. Beritahukanlah kepadaku perihal shalat." Jawabnya: "Shalatlah   shalat Subuh, lalu berhentilah melakukan shalat sehingga matahari terbit sampai   berada di atas setinggi batang galah, sebab sesungguhnya matahari itu terbit di   antara kedua hujung tanduk syaitan dan di saat itu bersujudlah orang-orang kafir   pada matahari tadi. Kemudian bersembahyanglah - sesuka hatimu dari shalat-shalat   sunnah, sebab sesungguhnya shalat itu disaksikan dan dihadiri oleh para   malaikat. Demikian itu sehingga menyedikitlah bayangan galah tadi - jikalau   ditanam tegak. Selanjutnya berhentilah melakukan shalat, sebab di kala itu   sesungguhnya neraka Jahanam sedang menyala hebat-hebatnya. Jikalau bayangan   telah lalu - ke arah timur, maka bersembahyanglah - yakni Zuhur, sebab   sesungguhnya shalat itu disaksikan dan dihadiri oleh para malaikat, sehingga   anda bersembahyang 'Ashar, kemudian berhenti pulalah melakukan shalat itu,   sehingga matahari terbenam, sebab sesungguhnya matahari itu terbenam di antara   kedua ujung tanduk syaitan dan di kala itu bersujudlah orang-orang kafir kepada   matahari tadi."</p>
<p>Abu Najih   berkata selanjutnya: "Saya terus berkata lagi: "Ya Nabiullah, tentang wudhu'   beritahukanlah itu kepadaku!" Beliau s.a.w. bersabda: "Tiada seorang pun dari   engkau semua yang menyediakan air wudhu'nya, kemudian ia berkumur-kumur lalu   mengisap air dalam hidung lalu mengeluarkannya lagi dari hidungnya itu melainkan   jatuhlah semua kesalahan wajahnya, mulutnya dan pangkal hidungnya. Kemudian   apabila ia membasuh mukanya sebagaimana yang diperintahkan oleh Allah, maka   jatuhlah kesalahan-kesalahan wajahnya dari hujung-hujung janggutnya beserta air,   kemudian membasuh kedua tangannya, maka jatuhlah kesalahan-kesalahan kedua   tangannya dari jari-jarinya beserta air, kemudian mengusap kepalanya, maka   jatuhlah kesalahan-kesalahan kepalanya dari hujung-hujung rambutnya beserta air,   kemudian membasuh kedua kakinya sampai kedua tumitnya, maka jatuhlah   kesalahan-kesalahan kakinya dari jari-jarinya beserta air. Seterusnya jikalau   orang itu berdiri lalu bersembahyang, bertahmid serta memuji dan memaha agungkan   Allah yang memang Allah itu belaka yang ahli - memiliki puji-pujian dan   keagungan - tadi, juga mengosongkan hatinya untuk semata-mata ditujukan kepada   Allah Ta'ala, maka setelah ia selesai semuanya, ia akan terlepas dari   kesalahan-kesalahannya sebagaimana keadaannya ketika pada hari dilahirkan oleh   ibunya - yakni bersih sama sekali dari segala macam kesalahan dan   dosa."</p>
<p>'Amr bin   'Abasah memberitahukan Hadis ini kepada Abu Umamah, yakni sahabat Rasulullah   s.a.w. lalu Abu Umamah berkata padanya: "Hai 'Amr, lihatlah apa yang engkau   katakan itu, seseorang dapat diberi pahala sebanyak itu hanya dalam satu tempat   saja, patutkah sedemikian itu." Abu Umamah bertanya demikian kerana agaknya   masih sangsi akan kebenaran Hadis yang dibawa oleh 'Amr tadi. 'Amr lalu   menjawab: "Hai Abu Umamah, usiaku ini sudah tua, tulang-tulangku pun sudah   lemah, bahkan ajalku juga sudah hampir sampai. Saya merasa tidak akan ada   gunanya untuk membuat kedustaan atas nama Allah atau atas diri Rasulullah s.a.w.   Andaikata saya tidak mendengar sendiri dari Rasulullah s.a.w., melainkan sekali,   atau dua kali, tiga kali - sampai dihitung-hitungnya sebanyak tujuh kali, pasti   saya tidak akan memberitahukan Hadis ini selama-lamanya. Tetapi saya mendengar   Hadis itu bahkan lebih banyak lagi dari sekian kali itu." (Riwayat   Muslim)</p>
<p><em>Jura-a-u 'alaihi qaumuhu </em>dengan jim   yang didhammahkan dan dimadkan menurut wazan 'ulama-u, yakni berani, tidak   takut-takut serta tidak ada keseganan. Ini adalah riwayat yang masyhur.   Alhumaidi dan lain-lain ahli Hadis meriwayatkan <em>hira-un </em>dengan kasrahnya   ha' muhmalah dan berkata: "Maknanya ialah pemarah, banyak menderita kesusahan   dan kesedihan, telah dialahkan kesabarannya sehingga membekaslah pada tubuh   mereka. <em>Hiraun </em>ini berasal dari kata-kata: <em>hara jismuhu yahri, </em>maknanya jikalau telah susut kerana terkena penyakit, kesedihan atau   lain-lainnya. Yang shahih ialah dengan jim - yakni juraau.</p>
<p>Sabda   Nabi s.a.w. <em>baina qarnai syaithan </em>maksudnya dari kedua tepi kepala   syaitan. Murad sedemikian ini adalah sebagai perumpamaan yang maksudnya bahawa   syaitan itu pada ketika terbit atau terbenamnya matahari, selalu bergerak dengan   semua pembantu-pembantunya, juga sama memberikan pengaruh kekuasaan   buruk.</p>
<p>Sabda   beliau s.a.w.: <em>yuqarribu wadhu-ahu </em>maknanya ialah mendatangkan air yang   akan digunakan untuk berwudhu'. <em>Kharrat khathayahu </em>dengan menggunakan   kha' mu'jamah, ertinya jatuh. Sebahagian ulama meriwayatkan dengan kata: <em>jarat </em>dengan jim, ertinya mengalir. Yang shahih ialah dengan kha' dan   inilah yang merupakan riwayat Jumhur. <em>Yastantsiru </em>ertinya mengeluarkan   kotoran-kotoran yang ada dalam hidungnya. <em>Annatsrah </em>ialah hujung   hidung.</p>
<p> </p>
<p>438. Dari   Abu Musa al-Asy'ari r.a. dari Nabi s.a.w., katanya: "Jikalau Allah menghendaki   kerahmatan kepada sesuatu ummat, maka diambillah - dimanfaatkanlah - Nabi pun   dahulu sebelum ummat itu, lalu dijadikanlah Nabi tadi sebagai orang yang dahulu   - dalam menyiapkan kemaslahatan-kemaslahatan ummat itu serta yang terkemuka -   yakni merupakan penarik pahala yang akan dibalas dengan adanya kesabaran atas   kematiannya itu. Tapi jikalau Allah menghendaki kerosakan untuk sesuatu ummat,   maka disiksalah ummat itu selagi Nabi mereka masih hidup. Jadi Allah merosakkan   ummat itu dan Nabi mereka melihat keadaannya, maka Nabi tadi menetapkan sendiri   tentang penglihatan matanya bahawasanya ummatnya itu telah menjadi rosak binasa,   ketika mereka mendusta-kan serta bermaksiat padanya." (Riwayat   Muslim)</p>
 
<p>
  <center>
  </center>

  </div>      
		   
	</div>
    
 
<div id="footer">
<div id="footerbox">

</div>
</div> 


</body>
</html>